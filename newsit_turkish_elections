site,url,title,datetime,summary,text
newsit.gr,https://www.newsit.gr/kosmos/sotiris-sermpos-gia-tourkia-oi-epiloges-erntogan-stin-kyvernisi-den-epireazontai-apo-ta-ellinotourkika/3789681/,Σωτήρης Σέρμπος για Τουρκία: «Οι επιλογές Ερντογάν στην κυβέρνηση δεν επηρεάζονται από τα ελληνοτουρκικά»,18:05 09/03/2023, «Οι επιλογες Ερντογαν στην κυβερνηση δεν επηρεαζονται απο τα ελληνοτουρκικα» δηλωνει Ελληνας καθηγητης,"Η 3η θητεία του Ρετζέπ Ταγίπ Ερντογάν στην προεδρεία της Τουρκίας ξεκίνησε χθες (4.6.2023) και επίσημα, καθώς ανακοινώθηκε η σύνθεση της νέας κυβέρνησης, η οποία προκαλεί αίσθηση καθώς στα υπουργεία Άμυνας και Εξωτερικών δεν είναι οι Χουλουσί Ακάρ και Μεβλούτ Τσαβούσογλου.Τα νέα πρόσωπα στο υπουργικό συμβούλιο της νέας κυβέρνησης του Ρετζέπ Ταγίπ Ερντογάν είναι σε θέσεις-«κλειδιά» για τις σχέσεις της Τουρκίας με την Ελλάδα. Ωστόσο, ο αναπληρωτής Καθηγητής Διεθνούς Πολιτικής Δημοκρίτειου Πανεπιστημίου, Σωτήρης Σέρμπος, εκτιμά ότι «οι επιλογές του δεν επηρεάζονται από τα ελληνοτουρκικά».«Έχουμε την πρώτη γυναίκα που θα αναλάβει την Κεντρική Τράπεζα της Τουρκίας και νομίζω πως οι διεθνείς αγορές θα αντιδράσουν θετικά. Το επιτελείο έχει μία πίστωση χρόνου εφόσον ο Μεχμέτ Σιμσέκ το έχει διαπραγματευτεί αυτό, δηλαδή τα εργαλεία πολιτικής που θα θέλει», δήλωσε στο MEGA για τον Ρετζέπ Ταγίπ Ερντογάν ο καθηγητής κ. Σέρμπος.«Πρέπει να δούμε πως θα πάει αυτό γιατί ο Ερντογάν κάνει πολλά μπρος πίσω αλλά σίγουρα δίνει το σωστό μήνυμα. Δεν πρέπει να δίνουμε τόση σημασία στα πρόσωπα στην Τουρκία ειδικά όταν έχουμε αυτό το μοντέλο. Υπάρχει μία στρατηγική. Ο Ερντογάν είχε προϊδεάσει ήδη πως πολλοί από του υπουργούς δεν θα είναι στη θέση τους. Η επιλογή που κάνει δεν επηρεάζεται από τα ελληνοτουρκικά αλλά είναι άλλος ο γνώμονας», συμπλήρωσε.«Υπάρχει όμως, και άρωμα εσωτερικής πολιτικής. Στη περίπτωση του Χακάν Φιντάν είναι ο άνθρωπος που ανασυγκρότησε με πολύς σημαντικές επιτυχίες τον ρόλο στα νέα γεωπολιτικά δεδομένα και με έμφαση στη περιφερειακή διάσταση. Δεν είναι απλώς ένα από τα πρωτοπαλίκαρα της εμπιστοσύνης του Ερντογάν αλλά θα πρέπει να δούμε εάν θα έχει πιο ‘’μπροστινό’’ ρόλο», επισήμανε ο καθηγητής..Τα πρόσωπα που απαρτίζουν τη νέα κυβέρνηση της Τουρκίας είναι τα εξής:Αξιοσημείωτο είναι ότι τα τουρκικά ΜΜΕ σχολίασαν ιδιαίτερα το σχέδιο του Ερντογάν με τους καλεσμένους στην τελετή που έκανε στο Προεδρικό Μέγαρο.Τα τουρκικά ΜΜΕ θεώρησαν σημαντικό συμβολισμό πως στην πρώτη σειρά δίπλα του έβαλε θρησκευτικούς ηγέτες, δίνοντας το στίγμα για την προεδρεία που θα θέλει να έχει ο Ρετζέπ Ταγίπ Ερντογάν στην 3η του θητεία στο «τιμόνι» της Τουρκίας."
newsit.gr,https://www.newsit.gr/kosmos/tourkia-ypourgos-eksoterikon-o-xakan-fintan-kai-ypourgos-amynas-o-giasar-gkiouler/3788717/,Τουρκία: Υπουργός Εξωτερικών ο Χακάν Φιντάν και υπουργός Άμυνας ο Γιασάρ Γκιουλέρ,18:05 09/03/2023," Τσαβουσογλου και Ακαρ... τελος! Ο Φινταν στο υπουργειο Εξωτερικων και ο Γκιουλερ στο Αμυνας, τα νεα προσωπα «κλειδια» για την Ελλαδα","Ο Ρετζέπ Ταγίπ Ερντογάν ανακοίνωσε το βράδυ του Σαββάτου (03.06.2023) τη νέα κυβέρνηση της Τουρκίας, που περιλαμβάνει νέα πρόσωπα στα υπουργεία Εξωτερικών και Άμυνας, τα οποία είναι “κλειδιά” για τις σχέσεις με την Ελλάδα.Ο χρόνος θα δείξει αν θα… μας λείψουν ο Μεβλούτ Τσαβούσογλου και ο Χουλουσί Ακάρ, τους οποίους διαδέχονται ο Χακάν Φιντάν στο υπουργείο Εξωτερικών και ο Γιασάρ Γκιουλέρ στο υπουργείο Άμυνας.Ο -σπουδαγμένος στις ΗΠΑ- Χακάν Φιντάν, υπηρέτησε ως σύμβουλος εξωτερικής πολιτικής του -τότε πρωθυπουργού- Ερντογάν, προτού διοριστεί επικεφαλής της MIT το 2010.Παραιτήθηκε για λίγο από τη θέση αυτή το 2015, για να θέσει υποψηφιότητα για το κοινοβούλιο με το κυβερνών Κόμμα Δικαιοσύνης και Ανάπτυξης (AKP). Ωστόσο, ο Ερντογάν εμπόδισε αυτή την κίνηση.Το 2013, αξιωματούχοι των ισραηλινών μυστικών υπηρεσιών φέρονται να κατηγόρησαν τον Χακάν Φιντάν ότι αποκάλυψε ένα δίκτυο κατασκοπείας που λειτουργούσε από την Τουρκία εναντίον του Ιράν, ενδεχομένως σε αντίποινα για το περιστατικό με τον στολίσκο της Γάζας, όπου οκτώ Τούρκοι πολίτες σκοτώθηκαν από ισραηλινούς κομάντος, στα ανοικτά των ακτών του παλαιστινιακού εδάφους.Ο Αμερικανός αναλυτής Michael Rubin δήλωσε ότι ο Φιντάν είχε επίσης επιβλέψει τη ροή όπλων σε ομάδες που συνδέονται με την Αλ Κάιντα, στη Συρία, και παρείχε υποστήριξη στο Ισλαμικό Κράτος (ISIS).Τη θέση του Χουλουσί Ακάρ στο υπουργείο Άμυνας παίρνει ο 68χρονος Αρχηγός του Γενικού Επιτελείου, Στρατηγός Γιασάρ Γκιουλέρ.Ο Γιασάρ Γκιουλέρ επρόκειτο να αποστρατευτεί μέχρι τον περασμένο Σεπτέμβριο, λόγω του ορίου ηλικίας του, αλλά με κατεπείγοντα νόμο το AKP αύξησε το χρονικό όριο ηλικίας κατά 5 έτη, διατηρώντας τον έτσι στη θέση του. Η ηλικία αποστράτευσης του αρχηγού του γενικού επιτελείου αυξήθηκε από τα 67 στα 72.Ενδιαφέρον έχει πως ο Γκιουλέρ δεν διαδέχεται τον Ακάρ για πρώτη φορά. Ο Γιασάρ Γκιουλέρ είναι ο Τούρκος στρατηγός, ο οποίος υπηρετεί ως ο 30ος Αρχηγός του Γενικού Επιτελείου των Τουρκικών Ενόπλων Δυνάμεων, και διαδέχθηκε τον Χουλουσί Ακάρ τον Ιούλιο του 2018.Στην απόπειρα πραξικοπήματος το καλοκαίρι του 2016 είχε συλληφθεί από τους πραξικοπηματίες και την επόμενη μέρα αφέθηκε ελεύθερος.Χαρακτηρίζεται ως σκληρός Ισλαμιστής και έχει πρωταγωνιστήσει στις επιχειρήσεις στο μέτωπο της Συρίας.Τα πρόσωπα που απαρτίζουν τη νέα κυβέρνηση της Τουρκίας είναι τα εξής:Αντιπρόεδρος: Τζεβντέτ ΓιλμάζΥπουργός Δικαιοσύνης: Γιλμάζ ΤουντςΥπουργός Οικογένειας και Κοινωνικών Υπηρεσιών: Μαχινούρ Οζντεμίρ ΓκιόκταςΥπουργός Εργασίας και Κοινωνικής Ασφάλισης: Βεντάτ ΙσικχάνΥπουργός Περιβάλλοντος, Αστικοποίησης και Κλιματικής Αλλαγής: Μεχμέτ ΟζχασέκιΥπουργός Εξωτερικών: Χακάν ΦιντάνΥπουργός Ενέργειας και Φυσικών Πόρων: Αλπαρσλάν ΜπαϊρακτάρΥπουργός Νεολαίας και Αθλητισμού: Οσμάν ΑσκινμπάκΥπουργός Οικονομικών: Μεχμέτ ΣίμσεκΥπουργός Εσωτερικών: Αλί ΓερλίκαγιαΥπουργός Πολιτισμού και Τουρισμού: Μεχμέτ Νουρί ΕρσόιΥπουργός Παιδείας: Γιουσούφ ΤεκίνΥπουργός Εθνικής Άμυνας: Γιασάρ ΓκιουλέρΥπουργός Υγείας: Φαχρετίν ΚοτζάΥπουργός Βιομηχανίας και Τεχνολογίας: Μεχμέτ Φατίχ ΚατσίρΥπουργός Γεωργίας και Δασών: Ιμπραχίμ ΓιουμακλίΥπουργός Εμπορίου: Ομέρ ΜπολάτΥπουργός Μεταφορών και Υποδομών: Αμπντουλκαντίρ ΟυράλογλουΔΕΙΤΕ ΟΣΑ ΕΓΙΝΑΝ ΣΤΗΝ ΑΓΚΥΡΑ ΣΤΟ LIVE BLOG ΤΟΥ NEWSIT.GR – ΕΠΙΜΕΛΕΙΑ: ΚΑΡΟΛΙΝΑ ΜΙΣΕΛΦωτογραφίες: ΑΠΕ-ΜΠΕ/ REUTERS"
newsit.gr,https://www.newsit.gr/kosmos/tourkia-o-ellinas-ypeks-synexari-ton-tourko-proedro-kai-eixe-synomilies-me-ton-neo-ypeks-tis-tourkias/3789611/,Τουρκία: Ο Έλληνας ΥΠΕΞ συνεχάρη τον Τούρκο Πρόεδρο και είχε συνομιλίες με τον νέο ΥΠΕΞ της Τουρκίας,18:05 09/03/2023, Ο Ελληνας ΥΠΕΞ συνεχαρη τον Τουρκο Προεδρο και ειχε συνομιλιες με τον νεο ΥΠΕΞ της Τουρκιας,"Ο υπουργός Εξωτερικών Βασίλης Κασκαρέλης εκπροσώπησε την ελληνική κυβέρνηση στην τελετή ορκωμοσίας του Προέδρου της Τουρκίας, Ρετζέπ Ταγίπ Ερντογάν, κατόπιν προσκλήσεως.Στο περιθώριο του δείπνου προς εκπροσώπους των ξένων κυβερνήσεων, ο Βασίλης Κασκαρέλης συνεχάρη τον Τούρκο Πρόεδρο και είχε σύντομες συνομιλίες με τον Οικουμενικό Πατριάρχη Βαρθολομαίο, τον νέο υπουργό Εξωτερικών της Τουρκίας Χακάν Φιντάν και τον νέο διευθυντή της ΜΙΤ Ιμπραχίμ Καλίν ."
newsit.gr,https://www.newsit.gr/kosmos/tourkia-ypourgos-oikonomikon-o-mexmet-simsek-epestrepse-sto-pleyro-tou-erntogan/3788712/,Τουρκία: Υπουργός Οικονομικών ο Μεχμέτ Σιμσέκ – Επέστρεψε στο πλευρό του Ερντογάν,18:05 09/03/2023, Στην... ηλεκτρικη καρεκλα του υπουργειου Οικονομικων της Τουρκιας ο Μεχμετ Σιμσεκ - Η επανασυνδεση με τον Ερντογαν και η επομενη μερα,"Τα σενάρια των τελευταίων ημερών επιβεβαιώθηκαν και ο Μεχμέτ Σιμσέκ θα βρεθεί στην… ηλεκτρική καρέκλα του υπουργείου Οικονομικών της Τουρκίας, όπως ανακοίνωσε ο Ρετζέπ Ταγίπ Ερντογάν το βράδυ του Σαββάτου (03.06.2023).Η επιλογή του Μεχμέτ Σιμσέκ για να… αναστήσει την τουρκική οικονομία, δεν είναι τυχαία.Έχοντας χτίσει διεθνή καριέρα ως οικονομολόγος, αρχικά στην πρεσβεία των ΗΠΑ στην Άγκυρα (1993-1997) και έπειτα στον ιδιωτικό τομέα -από την UBS στη Νέα Υόρκη έως τη Merrill Lynch- μεταπήδησε στην πολιτική το 2007 με το AKP.Ανέλαβε με το «καλημέρα» το υπουργείο Οικονομίας και δύο χρόνια αργότερα το υπουργείο Οικονομικών (2009-15) κάνοντας διαρθρωτικές μεταρρυθμίσεις, προτού γίνει αντιπρόεδρος των κυβερνήσεων Νταβούτογλου και Γιλντιρίμ (2015-2018), αρμόδιος για Οικονομικές και Δημοσιονομικές Υποθέσεις.Το 2015, με τους επενδυτές να γίνονται όλο και πιο νευρικοί λόγω των ανορθόδοξων οικονομικών ιδεών του Ερντογάν, ο πρώην τραπεζίτης της Wall Street διορίστηκε αναπληρωτής πρωθυπουργός σε μια προσπάθεια να καθησυχαστούν οι αγορές. Ο Σιμσέκ είχε πιστωθεί τη διατήρηση της δημοσιονομικής πειθαρχίας ως υπουργός Οικονομικών μεταξύ 2009 και 2015. Η προηγούμενη εμπειρία του ως τραπεζίτης στην UBS στη Wall Street και στη Merrill Lynch στο Λονδίνο αναμενόταν να μετρήσει σε μεγάλο βαθμό όσον αφορά την οπτική των ξένων επενδυτών.Όταν τα αξιώματα του πρωθυπουργού και του αντιπροέδρου της κυβέρνησης καταργήθηκαν το 2018, με τη μετάβαση στην προεδρική δημοκρατία, ο πρόεδρος Ερντογάν δεν ασχολήθηκε να βρει στον Σιμσέκ ένα νέο ρόλο στην κυβέρνηση, ενώ τα «ηνία» της οικονομίας ανέλαβε ο γαμπρός του προέδρου, Μπεράτ Αλμπαϊράκ.Ο 56χρονος οικονομολόγος και πολιτικός ήταν από τους πρώτους που ο Τούρκος πρόεδρος είχε βολιδοσκοπήσει, πολύ πριν στηθούν οι κάλπες του Μαΐου.Η πρώτη συνάντησή τους έγινε τον περασμένο Μάρτιο, μετά το πέρας της οποίας ο Σιμσέκ είχε αποκλείσει την επιστροφή του στην πολιτική. «Είμαι πάντα έτοιμος να συμβάλλω σε κάθε θέμα του τομέα μου», είχε πει τότε. «Ωστόσο δεν σκοπεύω να ασχοληθώ με την ενεργό πολιτική λόγω της εργασίας μου σε χρηματοπιστωτικά ιδρύματα στο εξωτερικό».Έκτοτε ακολούθησαν και άλλες συναντήσεις…Την επομένη της επανεκλογής του, ο Ερντογάν είχε την πέμπτη κατά σειρά συνάντηση με τον Μεχμέτ Σιμσέκ και δεν ήταν η τελευταία μέσα σε αυτή την εβδομάδα…Μετά την επανεκλογή του Ρετζέπ Ταγίπ Ερντογάν, η ισοτιμία του τουρκικού νομίσματος έχει διολισθήσει στις 20,96 λίρες ανά δολάριο και οι προβλέψεις για το μέλλον της είναι άκρως ζοφερές. Η Morgan Stanley έχει προβλέψει τον καταποντισμό της στις 28 λίρες ανά δολάριο.Το μεγάλο ερώτημα είναι εάν ο «σουλτάνος» θα αφήσει στον Μεχμέτ Σιμσέκ το περιθώριο να αλλάξει τη ρότα στη δημοσιονομική πολιτική και να αφήσει ελεύθερη – στα χέρια της κεντρικής τράπεζας δηλαδή- τη νομισματική πολιτική…Φωτογραφίες: Reuters"
newsit.gr,https://www.newsit.gr/kosmos/tourkia-i-nea-kyvernisi-erntogan-o-fintan-sto-ypourgeio-eksoterikon-kai-o-giasar-gkiouler-sto-amynas/3788706/,Τουρκία: Η νέα κυβέρνηση Ερντογάν – Ο Φιντάν στο υπουργείο Εξωτερικών και ο Γιασάρ Γκιουλέρ στο Άμυνας,18:05 09/03/2023, Αυτη ειναι η νεα κυβερνηση Ερντογαν - Ολα τα ονοματα,"Έξι ημέρες μετά τη νίκη του στο δεύτερο γύρο των προεδρικών εκλογών της Τουρκίας, ο Ρετζέπ Ταγίπ Ερντογάν ανακοίνωσε τα πρόσωπα που θα απαρτίζουν τη νέα κυβέρνηση.Την κρίσιμη θέση του υπουργού Οικονομικών αναλαμβάνει ο Μεχμέτ Σιμσέκ, επιβεβαιώνοντας τα σενάρια των τελευταίων ημερών, ενώ το υπουργείο Εξωτερικών αναλαμβάνει ο πρώην επικεφαλής του τουρκικών μυστικών υπηρεσιών (ΜΙΤ), Χακάν Φιντάν, και το υπουργείο Άμυνας ο Αρχηγός του Γενικού Επιτελείου, Στρατηγός Γιασάρ Γκιουλέρ.“Ελπίζω ότι η νέα κυβέρνηση θα ωφελήσει την Τουρκία. Η Δημοκρατία μας είναι ισχυρή και γίνεται ισχυρότερη. Θα ήθελα να ευχαριστήσω τους πολίτες της Τουρκίας, αλλά και του εξωτερικού που ψήφισαν και με ψήφισαν και μου έδωσαν την ευλογία τους για την προεδρία”, ήταν τα πρώτα λόγια του Ερντογάν, πριν ανακοινώσει τους υπουργούς.“Είναι μεγάλη η ευθύνη που μας έδωσε ο λαός, αλλά και η τιμή που μας έκανε. Θα δουλέψουμε υπό οποιεσδήποτε συνθήκες και προκλήσεις για το καλό της Τουρκίας”, πρόσθεσε.Τα πρόσωπα που απαρτίζουν τη νέα κυβέρνηση της Τουρκίας είναι τα εξής:Αντιπρόεδρος: Τζεβντέτ ΓιλμάζΥπουργός Δικαιοσύνης: Γιλμάζ ΤουντςΥπουργός Οικογένειας και Κοινωνικών Υπηρεσιών: Μαχινούρ Οζντεμίρ ΓκιόκταςΥπουργός Εργασίας και Κοινωνικής Ασφάλισης: Βεντάτ ΙσικχάνΥπουργός Περιβάλλοντος, Αστικοποίησης και Κλιματικής Αλλαγής: Μεχμέτ ΟζχασέκιΥπουργός Εξωτερικών: Χακάν ΦιντάνΥπουργός Ενέργειας και Φυσικών Πόρων: Αλπαρσλάν ΜπαϊρακτάρΥπουργός Νεολαίας και Αθλητισμού: Οσμάν ΑσκινμπάκΥπουργός Οικονομικών: Μεχμέτ ΣίμσεκΥπουργός Εσωτερικών: Αλί ΓερλίκαγιαΥπουργός Πολιτισμού και Τουρισμού: Μεχμέτ Νουρί ΕρσόιΥπουργός Παιδείας: Γιουσούφ ΤεκίνΥπουργός Εθνικής Άμυνας: Γιασάρ ΓκιουλέρΥπουργός Υγείας: Φαχρετίν ΚοτζάΥπουργός Βιομηχανίας και Τεχνολογίας: Μεχμέτ Φατίχ ΚατσίρΥπουργός Γεωργίας και Δασών: Ιμπραχίμ ΓιουμακλίΥπουργός Εμπορίου: Ομέρ ΜπολάτΥπουργός Μεταφορών και Υποδομών: Αμπντουλκαντίρ ΟυράλογλουΔΕΙΤΕ ΟΣΑ ΕΓΙΝΑΝ ΣΤΗΝ ΑΓΚΥΡΑ ΣΤΟ LIVE BLOG ΤΟΥ NEWSIT.GR – ΕΠΙΜΕΛΕΙΑ: ΚΑΡΟΛΙΝΑ ΜΙΣΕΛ"
newsit.gr,https://www.newsit.gr/kosmos/tourkia-to-kratiko-TRT-apokalypse-ti-grammi-erntogan-gia-ellinotourkika-kai-mitsotaki/3789569/,Τουρκία: Το κρατικό TRT αποκάλυψε τη «γραμμή» Ερντογάν για ελληνοτουρκικά και Μητσοτάκη,18:05 09/03/2023, Το κρατικο TRT αποκαλυψε τη «γραμμη» Ερντογαν για τα ελληνοτουρκικα - «Μεγαλη ευκαιρια αν επανεκλεγει ο Μητσοτακης»,"Για μία νέα εποχή στην εξωτερική πολιτική της Τουρκίας έκανε λόγο το κρατικό κανάλι TRT, κατά τη ζωντανή μετάδοση της ορκωμοσίας του Ρετζέπ Ταγίπ Ερντογάν για την τρίτη προεδρική θητεία του.Μάλιστα, ένας από τους δημοσιογράφους αναφέρθηκε συγκεκριμένα στις σχέσεις της Τουρκίας με την Ελλάδα, αποκαλύπτοντας ουσιαστικά τη… γραμμή του προέδρου.Όπως είπε χαρακτηριστικά, ο Ρετζέπ Ταγίπ Ερντογάν επιθυμεί μία νέα αρχή και στην περίπτωση επανεκλογής του Κυριάκου Μητσοτάκη “θα υπάρχει μία συνέχεια στις διπλωματικές σχέσεις με την Ελλάδα. Θα πρέπει να συνεργαστεί με κάποιον, με τον οποίο έχει πλέον προσωπική σχέση. Θα είναι μία μεγάλη ευκαιρία για τις δύο χώρες να λύσουν τα ζητήματα τους”."
newsit.gr,https://www.newsit.gr/kosmos/tourkia-istoriki-xeirapsia-erntogan-pasinian-meta-tin-teleti-orkomosias/3789551/,Τουρκία: Ιστορική χειραψία Ερντογάν – Πασινιάν μετά την τελετή ορκωμοσίας,18:05 09/03/2023, Ιστορικη χειραψια Ερντογαν – Πασινιαν μετα την ορκωμοσια του Τουρκου προεδρου,"Ιστορική στιγμή στην διάρκεια της ορκωμοσίας του Ρετζέπ Ταγίπ Ερντογάν με τον Τούρκο πρόεδρο να ανταλλάσσει χειραψία με τον Αρμένιο πρόεδρο Νικόλ Πασινιάν.Ο Πασινιάν αποφάσισε να δώσει το παρών στην ορκωμοσία του Ερντογάν παρά το γεγονός πως Τουρκία και Αρμενία δεν συνάψει επίσημα διπλωματικές σχέσεις ενώ τα κοινά τους σύνορα παραμένουν κλειστά από την δεκαετία του 90.Τον Δεκέμβριο του 2021 οι δυο χώρες όρισαν απεσταλμένους με σκοπό να εξομαλυνθούν οι σχέσεις τους, με βασικό αγκάθι να παραμένει η σφαγή των Αρμενίων κατά τον Α΄ Παγκόσμιο Πόλεμο από την τότε Οθωμανική Αυτοκρατορία, την οποία το Γερεβάν και πολλές δυτικές χώρες αναγνωρίζουν ως γενοκτονία, όρο που απορρίπτει κατηγορηματικά η Τουρκία.Οι κακές σχέσεις ανάμεσα στις δυο χώρες αποτελεί το γεγονός πως η Τουρκία είναι στενός σύμμαχος του Αζερμπαϊτζάν, χώρα με την οποία η Αρμενία έχει συγκρουστεί δυο φορές τα τελευταία χρόνια για τον έλεγχο του Ναγκόρνο Καραμπάχ."
newsit.gr,https://www.newsit.gr/kosmos/tourkia-orkomosia-erntogan-me-anafora-sti-galazia-patrida/3789482/,Τουρκία: Ορκωμοσία Ερντογάν με αναφορά στη Γαλάζια Πατρίδα,18:05 09/03/2023, «Προστατευουμε πιο σθεναρα τα δικαιωματα μας στη Γαλαζια Πατριδα» - Ενωτικος ο Ερντογαν στην πρωτη του ομιλια ως 13ος προεδρος της Τουρκιας,"Έξι ημέρες μετά τη νίκη του στο δεύτερο γύρο των εκλογών, ο Ρετζέπ Ταγίπ Ερντογάν ορκίστηκε για την τρίτη προεδρική θητεία του το μεσημέρι του Σαββάτου (03.06.2023), παρουσία πλήθους ηγετών και υπουργών εξωτερικών που παρακολούθησαν την τελετή στο τουρκικό κοινοβούλιο στην Άγκυρα.Το παρών έδωσαν και θρησκευτικοί ηγέτες, μεταξύ αυτών και ο Οικουμενικός Πατριάρχης Βαρθολομαίος.Κατά την έναρξη της εκδήλωσης που ακολούθησε στο προεδρικό μέγαρο, ήχησαν 101 κανονιοβολισμοί.Cumhurbaşkanımız Sn. Recep Tayyip Erdoğan’ın göreve başlaması dolayısıyla; Kara, Deniz ve Hava Kuvvetlerimize ait birliklerde ve görevdeki gemilerde 101 pare top atışı gerçekleştirildi.#MillîSavunmaBakanlığı pic.twitter.com/pZAOaHVtWVΣτην πρώτη του ομιλία ως 13ος πρόεδρος της Τουρκίας, ο Ρετζέπ Ταγίπ Ερντογάν εμφανίστηκε ενωτικός, ενώ αναφέρθηκε και στη Γαλάζια Πατρίδα: “Στη νέα εποχή, οι συνομιλητές μας θα αντιμετωπίσουν αυτούς που πολεμούν πιο αποφασιστικά τις τρομοκρατικές οργανώσεις εντός και εκτός των συνόρων τους, προστατεύουν πιο σθεναρά τα δικαιώματα των ίδιων και των αδερφών τους στη Γαλάζια Πατρίδα, και ανεβάζουν τον πήχη στην οικονομία και την ασφάλεια. Με λίγα λόγια, θα έχουν να κάνουν με μία πιο αποφασιστική, πιο γενναία, πιο συμπονετική, πιο ενεργή Τουρκία”.Ο Ερντογάν κάλεσε τους Τούρκους να παραμερίσουν τις διαφορές τους και να επικεντρωθούν στο μέλλον: “Θα αγκαλιάσουμε και τα 85 εκατομμύρια (των Τούρκων), ανεξάρτητα από τις πολιτικές απόψεις τους (…) Ας βάλουμε στην άκρη τη δυσφορία της προεκλογικής περιόδου. Ας αναζητήσουμε τρόπους συμφιλίωσης”, είπε, και πρόσθεσε ότι τα 85 εκατομμύρια των Τούρκων πρέπει να ενωθούν “σαν τα τούβλα στον τοίχο”, γιατί η χώρα χρειάζεται ενότητα και αλληλεγγύη, περισσότερο από ποτέ άλλοτε.Ο Τούρκος πρόεδρος προανήγγειλε την αναθεώρηση του συντάγματος, λέγοντας ότι “θα σώσουμε τη δημοκρατία μας από το σημερινό σύνταγμα, το οποίο είναι προϊόν του πραξικοπήματος» του 1980, υποσχόμενος ότι το νέο θα είναι “φιλελεύθερο και χωρίς αποκλεισμούς”.Επαναλαμβάνοντας ότι “ο αιώνας της Τουρκίας έχει αρχίσει”, τόνισε ότι “μαζί πρέπει να κοιτάξουμε προς τα εμπρός, να επικεντρωθούμε στο μέλλον και να προσπαθήσουμε να πούμε νέα πράγματα. Πρέπει να προσπαθήσουμε να οικοδομήσουμε το μέλλον μαθαίνοντας από τα λάθη του παρελθόντος”.With the “Century of Türkiye” started, the path to the rise of Türkiye is now before us, says President Recep Tayyip Erdogan at his inauguration ceremony, which was attended by top officials from over 80 countries https://t.co/7spwKc6a3Q pic.twitter.com/y7wKEC4IH1Στην τελετή αυτήν παρέστησαν πολλοί υψηλόβαθμοι αξιωματούχοι από χώρες και διεθνείς οργανισμούς, όπως ο γ.γ. του ΝΑΤΟ Γενς Στόλτενμπεργκ, ο πρόεδρος της Βενεζουέλας Νικολάς Μαδούρο, ο πρωθυπουργός της Ουγγαρίας Βίκτορ Όρμπαν, ο πρόεδρος του Πακιστάν Σεχμπάζ Σαρίφ, ο πρόεδρος του Αζερμπαϊτζάν Ιλχάμ Αλίεφ, αλλά και ο πρωθυπουργός της Αρμενίας, Νικόλ Πασινιάν.Μάλιστα, τα φλας… άστραψαν κατά τη χειραψία του Ερντογάν με τον Πασινιάν, καθώς επρόκειτο για μία ιστορική στιγμή, καθώς Τουρκία και Αρμενίαδεν έχουν συνάψει επισήμως διπλωματικές σχέσεις και τα κοινά σύνορά τους παραμένουν κλειστά από τη δεκαετία του 1990.Ωστόσο, τον Δεκέμβριο του 2021 όρισαν απεσταλμένους με στόχο να εξομαλύνουν τις σχέσεις τους. Βασικό αγκάθι, η σφαγή των Αρμενίων κατά τον Α΄ Παγκόσμιο Πόλεμο από την τότε Οθωμανική Αυτοκρατορία, την οποία το Γερεβάν και πολλές δυτικές χώρες αναγνωρίζουν ως γενοκτονία, όρο που απορρίπτει κατηγορηματικά η Τουρκία.Η Άγκυρα είναι επίσης στενός σύμμαχος του Αζερμπαϊτζάν, χώρας με την οποία η Αρμενία συγκρούστηκε δύο φορές τα τελευταία χρόνια για τον έλεγχο του ορεινού θύλακα Ναγκόρνο Καραμπάχ.Ο Ερντογάν ορκίστηκε νωρίτερα ενώπιον του κοινοβουλίου, όπου το παρών έδωσαν και τα εγγόνια του.Αμέσως μετά, επισκέφθηκε -ως είθισται- το μαυσωλείο του Κεμάλ Ατατούρκ.Φωτογραφίες: Reuters/ ΑΠΕ-ΜΠΕ"
newsit.gr,https://www.newsit.gr/kosmos/tourkia-i-orkomosia-tou-retzep-tagip-erntogan-stis-22-00-anakoinonei-ti-nea-kyvernisi/3789272/,Τουρκία: Η ορκωμοσία του Ρετζέπ Ταγίπ Ερντογάν – Στις 22.00 ανακοινώνει τη νέα κυβέρνηση,18:05 09/03/2023, Ο «σουλτανος» Ερντογαν ξεκινα την τριτη θητεια του - «Θα προστατευσουμε τη δοξα και την τιμη της Τουρκιας»,"Έξι ημέρες μετά τη νίκη του στο δεύτερο γύρο των προεδρικών εκλογών της Τουρκίας, ο Ρετζέπ Ταγίπ Ερντογάν ορκίστηκε για τη νέα πενταετή θητεία του, παρουσία ξένων ηγετών και υπουργών Εξωτερικών, που “πέταξαν” στην Άγκυρα.Σύμφωνα με τα τουρκικά μέσα ενημέρωσης, 20 ηγέτες κρατών και 45 υπουργοί Εξωτερικών βρίσκονται στην πρωτεύουσα της Τουρκίας και θα συμμετάσχουν στο δείπνο που θα τους παραχωρήσει ο Ρετζέπ Ταγίπ Ερντογάν στο “παλάτι” του. Αμέσως μετά, στις 22.00, θα ανακοινωθούν οι υπουργοί της νέας κυβέρνησης.Το κοινοβούλιο που εξελέγη στις 14 Μαΐου ορκίστηκε χθες (02.06.2023) και συνεδρίασε για πρώτη φορά στην Άγκυρα. Το κόμμα Δικαιοσύνης και Ανάπτυξης (AKP) του Ερντογάν και οι σύμμαχοί του έχουν την πλειοψηφία των 600 εδρών.Οι συντηρητικοί έχουν ισχυρή θέση στο κοινοβούλιο, τόσο εντός της κυβέρνησης, με το υπερεθνικιστικό MHP, όσο και στην αντιπολίτευση με το Iyi Parti (Καλό Κόμμα)."
newsit.gr,https://www.newsit.gr/politikh/ekloges-2023-kyriakos-mitsotakis-ypirkse-anoikti-paremvasi-tou-tourkikou-prokseneiou-yper-sygkekrimenou-ypopsifiou-sti-rodopi/3789231/,Εκλογές 2023 – Κυριάκος Μητσοτάκης: Υπήρξε ανοικτή παρέμβαση του τουρκικού προξενείου υπέρ συγκεκριμένου υποψηφίου στη Ροδόπη,18:05 09/03/2023, Μητσοτακης: Υπηρξε ανοιχτη παρεμβαση του τουρκικου προξενειου υπερ συγκεκριμενου υποψηφιου στη Ροδοπη,"Ζήτημα ανοιχτής παρέμβασης του τουρκικού προξενείου στην Κομοτηνή υπέρ του υποψηφίου βουλευτή του ΣΥΡΙΖΑ στη Ροδόπη, Φερχάτ Οζγκιούρ, έθεσε ο πρωθυπουργός Κυριάκος Μητσοτάκης, σε συνέντευξη που παραχώρησε στην εφημερίδα «Πρώτο ΘΕΜΑ».«Στη Ροδόπη υπήρξε όντως ανοιχτή παρέμβαση του τουρκικού προξενείου υπέρ συγκεκριμένου υποψηφίου. Και αυτό είναι πρόβλημα», ανέφερε χαρακτηριστικά ο πρόεδρος της Νέας Δημοκρατίας, Κυριάκος Μητσοτάκης.Και συνέχισε: «Δεν γίνεται μια ξένη χώρα να παρεμβαίνει ανοιχτά υπέρ συγκεκριμένων υποψηφίων που αναφέρονται στο τουρκικό προξενείο κι όχι στην ελληνική συνταγματική έννομη τάξη. Είναι θέμα που πρέπει να απασχολήσει πρωτίστως το κόμμα που τον επέλεξε, καθώς καθίσταται συμμέτοχο στην ανάμειξη ενός άλλου κράτους στα εσωτερικά της Ελλάδας. Και προσοχή: Δεν μιλώ για όλους τους μειονοτικούς βουλευτές, ούτε για όλη τη μουσουλμανική μειονότητα. Έχω, άλλωστε, στηρίξει τη θρησκευτική μειονότητα, στα βήματα του Κωνσταντίνου Μητσοτάκη που έκανε πράξη την ισονομία και την ισοπολιτεία».«Οι Έλληνες μουσουλμάνοι πρέπει να αισθάνονται ότι έχουν ίσες ευκαιρίες με τους συμπολίτες τους Χριστιανούς και κάνουμε ό,τι χρειάζεται γι’ αυτό. Κάποιοι, όμως, θέλουν να τους αντιμετωπίζουν ως μοχλούς για να δημιουργούν προβλήματα στην Ελλάδα. Γι’ αυτό και κάποια κόμματα όφειλαν να είναι πολύ πιο προσεκτικά στις επιλογές τους» υπογραμμίζει επίσης ο πρωθυπουργός, απαντώντας σε ερώτηση για έξωθεν παρεμβάσεις στην εκλογική διαδικασία.«Ελπίζουμε και αναμένουμε στη σημερινή συνεδρίαση του Εκτελεστικού Συμβουλίου του ΣΥΡΙΖΑ που θα ασχοληθεί με την ανάλυση των αιτιών της εκλογικής ήττας σε όλη την επικράτεια και με τις βουλευτικές του λίστες, ο κ. Τσίπρας και τα μέλη του κόμματός του να αναλύσουν και τα αίτια της νίκης του υποψηφίου που επέλεξαν να τους εκπροσωπήσει στη Ροδόπη, κ. Οζγκιούρ» τόνισε από την πλευρά του, σε δήλωσή του, ο εκπρόσωπος Τύπου της Νέας Δημοκρατίας ‘Ακης Σκέρτσος, με αφορμή δημόσιες τοποθετήσεις του Οζγκιούρ Φερχάτ.Όπως ανέφερε ο κ. Σκέρτσος “η επιλογή υποψηφίων που υιοθετούν την πιο ακραία τουρκική προπαγάνδα, μιλούν ανοιχτά για τουρκική και όχι μουσουλμανική μειονότητα στη Θράκη και υποστηρίζονται εμφανώς από το τουρκικό προξενείο -όπως και ο κ. Ζεϊμπέκ που εξελέγη στην Ξάνθη- προκαλεί σοβαρά ερωτηματικά για τα κριτήρια με τα οποία ο ΣΥΡΙΖΑ υπηρετεί την κοινή εξωτερική πολιτική και άμυνα έναντι του τουρκικού αναθεωρητισμού”.Ο εκπρόσωπος της ΝΔ, διευκρίνισε ότι δεν εντάσσονται όλοι οι μειονοτικοί βουλευτές σε αυτή την κατηγορία, και παρέπεμψε στη σημερινή συνέντευξη του προέδρου της ΝΔ, Κυριάκου Μητσοτάκη στο «Πρώτο Θέμα», όπου ο πρόεδρος της ΝΔ σημειώνει ότι κάποια κόμματα όφειλαν να είναι πιο προσεκτικά στις επιλογές τους.Συγκεκριμένα ο κ. Σκέρτσος είπε: “Η Νέα Δημοκρατία είναι ξεκάθαρη: δεν εντάσσονται όλοι οι μειονοτικοί βουλευτές σε αυτή την κατηγορία. Η Ελλάδα και το κόμμα μας τάσσεται σταθερά υπέρ των μειονοτικών δικαιωμάτων, με ισονομία και ισοπολιτεία για όλους τους Έλληνες πολίτες, ανεξαρτήτως θρησκεύματος. Όμως, όπως επισημαίνει στη συνέντευξή του στο Πρώτο Θέμα σήμερα ο Πρόεδρος της Νέας Δημοκρατίας, Κυριάκος Μητσοτάκης: «κάποια κόμματα όφειλαν να είναι πολύ πιο προσεκτικά στις επιλογές τους”."
newsit.gr,https://www.newsit.gr/topikes-eidhseis/sygkrousi-fortigon-ploion-sti-xio-epestrepse-stin-tourkia-to-ant-sti-malta-to-Potentia/3789225/,Σύγκρουση φορτηγών πλοίων στη Χίο: Επέστρεψε στην Τουρκία το ΑΝΤ – Στη Μάλτα το Potentia,18:05 09/03/2023,"NewsIT Τοπικα Νεα Ληξη συναγερμου μετα τη συγκρουση φορτηγων πλοιων στη Χιο - Επεστρεψε στην Τουρκια το ΑΝΤ, στη Μαλτα το Potentia","Έληξε ο συναγερμός στο Λιμενικό μετά τη σύγκρουση φορτηγών πλοίων στα ανοιχτά της Χίου το μεσημέρι της Παρασκευής (02.06.2023).Το πλοίο «ΑΝΤ» σημαίας Βανουάτου, στο οποίο επέβαιναν 13 Τούρκοι, κινήθηκε προς το λιμάνι της Σμύρνης, συνοδεία περιπολικών σκαφών του Λιμενικού, σήμερα (03.06.2023) τα ξημερώματα, ενώ το πλοίο «Potentia» σημαίας Σιγκαπούρης συνέχισε την πορεία του με προορισμό τη Μάλτα.Υπενθυμίζουμε ότι το πλοίο «ΑΝΤ» υπέστη σοβαρές υλικές ζημιές στη μέση του κύτους του και κατέβηκε διασώστης του Λιμενικού από το δεύτερο ελικόπτερο Super Puma της Πολεμικής Αεροπορίας, που βρέθηκε στο σημείο, προκειμένου να διαπιστώσει την κατάσταση του πληρώματος και την ανάγκη τυχόν παροχής βοήθειας.Ο πλοίαρχος του πλοίου αρνήθηκε οποιαδήποτε βοήθεια όταν του επισημάνθηκε από Ελληνα διασώστη ότι βρίσκεται σε ελληνική περιοχή έρευνας και διάσωσης και ότι αν χρειάζεται βοήθεια αυτή θα πρέπει να την αιτηθεί από τις ελληνικές αρχές. Το ίδιο είχε επισημάνει στον πλοίαρχο του ΑΝΤ και ο θάλαμος επιχειρήσεων του υπουργείου Ναυτιλίας."
newsit.gr,https://www.newsit.gr/politikh/skertsos-gia-syriza-i-epilogi-ypopsifion-pou-yiothetoun-tin-pio-akraia-tourkiki-propaganda-prokalei-erotimatika/3789176/,Σκέρτσος για ΣΥΡΙΖΑ: «Η επιλογή υποψηφίων που υιοθετούν την πιο ακραία τουρκική προπαγάνδα προκαλεί ερωτηματικά»,18:05 09/03/2023, Ο Σκερτσος «καρφωνει» ΣΥΡΙΖΑ για τον Οζγκιουρ Φερχατ: «Η επιλογη υποψηφιων που υιοθετουν την πιο ακραια τουρκικη προπαγανδα προκαλει ερωτηματικα»,"“Ελπίζουμε και αναμένουμε στη σημερινή συνεδρίαση του Εκτελεστικού Συμβουλίου του ΣΥΡΙΖΑ που θα ασχοληθεί με την ανάλυση των αιτιών της εκλογικής ήττας σε όλη την επικράτεια και με τις βουλευτικές του λίστες, ο κ. Τσίπρας και τα μέλη του κόμματός του να αναλύσουν και τα αίτια της νίκης του υποψηφίου που επέλεξαν να τους εκπροσωπήσει στη Ροδόπη, κ. Οζγκιούρ”, τόνισε σε δήλωσή του ο εκπρόσωπος Τύπου της Νέας Δημοκρατίας, Άκης Σκέρτσος, με αφορμή δημόσιες τοποθετήσεις του Φερχάτ Οζγκιούρ για “τουρκική μειονότητα” στη Θράκη.Όπως ανέφερε ο κ. Σκέρτσος “η επιλογή υποψηφίων που υιοθετούν την πιο ακραία τουρκική προπαγάνδα, μιλούν ανοιχτά για τουρκική και όχι μουσουλμανική μειονότητα στη Θράκη και υποστηρίζονται εμφανώς από το τουρκικό προξενείο -όπως και ο κ. Ζεϊμπέκ που εξελέγη στην Ξάνθη- προκαλεί σοβαρά ερωτηματικά για τα κριτήρια με τα οποία ο ΣΥΡΙΖΑ υπηρετεί την κοινή εξωτερική πολιτική και άμυνα έναντι του τουρκικού αναθεωρητισμού”.Ο εκπρόσωπος της ΝΔ, διευκρίνισε ότι δεν εντάσσονται όλοι οι μειονοτικοί βουλευτές σε αυτή την κατηγορία, και παρέπεμψε στη σημερινή συνέντευξη του προέδρου της ΝΔ, Κυριάκου Μητσοτάκη στην εφημερίδα “Πρώτο Θέμα”, όπου ο πρόεδρος της ΝΔ σημειώνει ότι κάποια κόμματα όφειλαν να είναι πιο προσεκτικά στις επιλογές τους.Συγκεκριμένα ο κ. Σκέρτσος είπε: “Η Νέα Δημοκρατία είναι ξεκάθαρη: δεν εντάσσονται όλοι οι μειονοτικοί βουλευτές σε αυτή την κατηγορία. Η Ελλάδα και το κόμμα μας τάσσεται σταθερά υπέρ των μειονοτικών δικαιωμάτων, με ισονομία και ισοπολιτεία για όλους τους Έλληνες πολίτες, ανεξαρτήτως θρησκεύματος. Όμως, όπως επισημαίνει στη συνέντευξή του στο Πρώτο Θέμα σήμερα ο Πρόεδρος της Νέας Δημοκρατίας, Κυριάκος Μητσοτάκης: «κάποια κόμματα όφειλαν να είναι πολύ πιο προσεκτικά στις επιλογές τους”.Για τον Οζγκιούρ Φερχάτ έκανε σχετική ανάρτηση και ο βουλευτής της Νέας Δημοκρατίας, Τάσος Χατζηβασιλείου.Ο υποψ. βουλευτής @syriza_gr στη Ροδόπη Οζγκιούρ Φερχάτ παρέστη προκλητικά σε εκδήλωση της παράνομης «Ένωσης Τούρκων Δασκάλων Δυτικής Θράκης», μαζί με τον ψευδομουφτή και τον Τούρκο πρόξενο. Ποιοι παίζουν παιχνίδια με τη μειονότητα; Ως πότε ο ΣΥΡΙΖΑ θα συνεχίσει να σιωπά; pic.twitter.com/dQDnTBrrIQ"
newsit.gr,https://www.newsit.gr/kosmos/tourkia-o-retzep-tagip-erntogan-orkizetai-gia-triti-fora-proedros-poioi-einai-oi-pithanoi-ypourgoi/3789100/,Τουρκία: Ο Ρετζέπ Ταγίπ Ερντογάν ορκίζεται για τρίτη φορά πρόεδρος – Ποιοι είναι οι πιθανοί υπουργοί,18:05 09/03/2023, Ο Ρετζεπ Ταγιπ Ερντογαν ορκιζεται σημερα για τριτη φορα προεδρος της Τουρκιας - Ποιοι ειναι οι πιθανοι υπουργοι,"Ορκίζεται σήμερα Σάββατο (3.6.2023) ο Ρετζέπ Ταγίπ Ερντογάν για τη νέα του θητεία ως πρόεδρος της Τουρκίας, την τρίτη συνολικά, καθώς επανεξελέγη την περασμένη Κυριακή μετά τον δεύτερο γύρο των προεδρικών εκλογών. Στη συνέχεια, θα ανακοινώσει τη σύνθεση της νέας του κυβέρνησης.Σύμφωνα με τα φιλοκυβερνητικά ΜΜΕ της Τουρκίας, στην τελετή ορκωμοσίας του Ρετζέπ Ταγίπ Ερντογάν θα βρεθούν περίπου 20 ηγέτες κρατών και παράλληλα έχει επιβεβαιώσει την παρουσία του και ο Γ.Γ. του ΝΑΤΟ, Γενς Στόλτενμπεργκ.Η Τουρκία, που επιμένει να ασκεί βέτο στην ένταξη της Σουηδίας στη Συμμαχία εδώ και 13 μήνες, δέχεται πιέσεις να αλλάξει στάση ως τη σύνοδο κορυφής του ΝΑΤΟ τον Ιούλιο στο Βίλνιους.«Ξεκάθαρο μήνυμα προς τους Σουηδούς φίλους μας: Σεβαστείτε τις δεσμεύσεις σας (…) και λάβετε συγκεκριμένα μέτρα για την αντιμετώπιση της τρομοκρατίας. Τα υπόλοιπα θα ακολουθήσουν», έγραψε στο Twitter την Πέμπτη το βράδυ ο Μεβλούτ Τσαβούσογλου.Η ορκωμοσία στο τουρκικό κοινοβούλιοΆλλο ένα καυτό ζήτημα είναι ο κατάλογος των υπουργών που θα ανακοινωθεί σήμερα το βράδυ, μετά την τελετή, και ο οποίος πρόκειται να δώσει μια ιδέα για την πορεία που θέλει να ακολουθήσει ο Ερντογάν για την ανάταξη της οικονομίας της Τουρκίας, που διέρχεται κρίση.Ο Ρετζέπ Ταγίπ Ερντογάν στην ορκωμοσία στο τουρκικό κοινοβούλιοΓια το δύσκολο αυτό έργο κυκλοφορεί εδώ και ημέρες το όνομα του Μεχμέτ Σιμσέκ. Πρώην υπουργός Οικονομικών (2009-2015), στη συνέχεια αντιπρόεδρος της κυβέρνησης αρμόδιος για την Οικονομία (ως το 2018), ο 56χρονος Σιμσέκ, πρώην οικονομολόγος στη Merrill Lynch, θα αναλάβει να επαναφέρει λίγη ορθοδοξία στην τουρκική οικονομία προκειμένου να ανακτήσει την εμπιστοσύνη των επενδυτών.Εκτός από τον πληθωρισμό, που ξεπερνά το 40% ενισχυμένος από τις τακτικές μειώσεις των επιτοκίων, το εθνικό νόμισμα της Τουρκίας, η λίρα, βρίσκεται σε ελεύθερη πτώση, πέφτοντας την Παρασκευή στις 20,88 λίρες το ένα δολάριο.Σύμφωνα με τα τουρκικά ΜΜΕ, 20 ηγέτες κρατών και 45 υπουργοί Εξωτερικών θα παραστούν στην τελετή ορκωμοσίας του Ερντογάν και θα συμμετάσχουν σε δείπνο στο τεράστιο προεδρικό μέγαρο, το οποίο κατασκεύασε ο Τούρκος πρόεδρος.Μεταξύ αυτών θα είναι ο πρόεδρος του Αζερμπαϊτζάν, Ιλχάμ Αλίγιεφ, στενός σύμμαχος του Ερντογάν, και οι πρωθυπουργοί της Ουγγαρίας, Βίκτορ Ορμπάν και του Κατάρ Μοχάμεντ μπιν Αμπντελράχμαν αλ Θάνι, οι οποίοι ήταν μεταξύ των πρώτων που συνεχάρησαν τον Τούρκο πρόεδρο για την επανεκλογή του.Το κοινοβούλιο που εξελέγη στις 14 Μαΐου συνεδρίασε για πρώτη φορά χθες Παρασκευή στην Άγκυρα: Το κόμμα Δικαιοσύνης και Ανάπτυξης (AKP) του Ερντογάν και οι σύμμαχοί του έχουν την πλειοψηφία των 600 εδρών.Οι συντηρητικοί έχουν ισχυρή θέση στο κοινοβούλιο, τόσο εντός της κυβέρνησης, με το υπερεθνικιστικό MHP, όσο και στην αντιπολίτευση με το Iyi Parti (Καλό Κόμμα).Η ορκωμοσία του Ερντογάν είναι προγραμματισμένη για τις 14:00 (τοπική ώρα και ώρα Ελλάδας) στην έδρα του κοινοβουλίου. Στη συνέχεια ο Τούρκος πρόεδρος θα μεταβεί στο μαυσωλείο του ιδρυτή της τουρκικής δημοκρατίας, του Μουσταφά Κεμάλ Ατατούρκ, πριν τις επίσημες τελετές και το μεγάλο δείπνο.Πηγή: ΑΠΕ – ΜΠΕ"
newsit.gr,https://www.newsit.gr/politikh/prokopis-paylopoulos-i-tourkia-apofeygei-to-thermo-epeisodio-giati-tha-simanei-oliki-riksi-me-ti-dysi/3789048/,Προκόπης Παυλόπουλος: Η Τουρκία αποφεύγει το θερμό επεισόδιο γιατί θα σημάνει ολική ρήξη με τη Δύση,18:05 09/03/2023, Προκοπης Παυλοπουλος: Η Τουρκια αποφευγει το θερμο επεισοδιο γιατι θα σημανει ολικη ρηξη με τη Δυση,"Καλεσμένος στο κεντρικό δελτίο του ΑΝΤ1 ήταν ο πρώην Πρόεδρος της Δημοκρατίας, Προκόπης Παυλόπουλος, ο οποίος αναφέρθηκε στιςελληνοτουρκικές σχέσεις μετά τις εκλογές στην Τουρκία.“O Ερντογάν δεν μπορεί να αλλάξει εκ βάθρων όμως είναι μια νέα εποχή. Ο Ερντογάν είναι ένας ηγέτης που κοιτάζει την Ανατολή. Είναι εκβιασμοί αυτοί και δεν ταιριάζει να δεχτεί η Δύση”, τόνισε ο τέως Πρόεδρος της Δημοκρατίας.Σχετικά με τον προσανατολισμό του Ερντογάν στην Ανατολή, ανέφερε: “Προσπαθεί να αντλήσει χρήματα από το Κατάρ. Είναι στραμμένος προς την Ανατολή, το ΝΑΤΟ θα το βλέπει ως μέσο απειλής για να παίρνει F35 κτλ και την Ευρώπη την βλέπει ως μέσο για να παίρνει επιχορηγήσεις και κονδύλια. Η Δύση δεν θα πρέπει να υποκύψει σε τέτοιους εκβιασμούς.”Όσον αφορά στην “διπλωματία των σεισμών” και το πιο ήρεμο κλίμα που επικρατεί, ο Προκόπης Παυλόπουλος τόνισε, ότι “δεν θα αλλάξει η νοοτροπία του. Απλά θα υπάρχουν κάποιες πιο ήρεμες περίοδοι.”“Με την Τουρκία έχουμε διαχρονικά μόνο μία διαφορά. Αυτή λέγεται νησιωτική υφαλοκρηπίδα. Όταν για τα άλλα ζητήματα που λέει η Άγκυρα ότι δεν είναι έτοιμος να υποχωρήσει, όταν του εξηγούμε ότι σε όλα τα υπόλοιπα δεν έχει κάτι να περιμένει γιατί εμείς έχουμε μόνο μία διαφορά, και αυτό γίνει ρητό, τότε δεν θα μπορεί παρά να υποχωρήσει.”, είπε στην συνέχεια.Μεταξύ άλλων αναφέρθηκε και στο Κυπριακό και χαρακτηριστικά δήλωσε: “Η Κύπρος, είναι κράτος μέλος της Ευρωπαϊκής Ένωσης και μόνο με μία λύση μέσα από αυτό το πλαίσιο θα δοθεί τέλος στο ζήτημα παρά τα όσα προσπαθεί η Τουρκία”.Για το ενδεχόμενο “θερμού επεισοδίου” δήλωσε: “Αποφεύγει το θερμό επεισόδιο όχι επειδή δεν του αρέσει γιατί αυτό θα σημάνει την ολική ρήξη με τη Δύση”.Ακόμη ο Προκόπης Παυλόπουλος, τόνισε την ετοιμότητα και την ισχύ των ελληνικών ενόπλων δυνάμεων."
newsit.gr,https://www.newsit.gr/kosmos/tourkia-i-orkomosia-ton-600-vouleyton-tis-megalis-ethnosyneleysis-parousia-erntogan/3788979/,Τουρκία: Η ορκωμοσία των 600 βουλευτών της Μεγάλης Εθνοσυνέλευσης παρουσία Ερντογάν,18:05 09/03/2023, Η ορκωμοσια των 600 βουλευτων της Μεγαλης Εθνοσυνελευσης της Τουρκιας παρουσια Ερντογαν,"Με την ορκωμοσία των 600 βουλευτών, παρουσία του Ρετζέπ Ταγίπ Ερντογάν, ο οποίος έγινε δεκτός με χειροκροτήματα από τους βουλευτές του ΑΚΡ, αρχίζει η 28η περίοδος της Μεγάλης Εθνοσυνέλευσης της Τουρκίας.Πριν από την ορκωμοσία των βουλευτών της Άγκυρας, τηρήθηκε παραδοσιακά ενός λεπτού σιγή στη μνήμη του Μουσταφά Κεμάλ Ατατούρκ.Στην πρώτη συνεδρίαση της Βουλής προήδρευσε ο πρόεδρος του MHP Ντεβλέτ Μπαχτσελί, ο οποίος είναι ο γηραιότερος σε ηλικία βουλευτής, ενώ ο πρόεδρος του CHP, Κεμάλ Κιλιτσντάρογλου, παρακολούθησε την ορκωμοσία από το θεωρείο, καθώς δεν είναι πλέον βουλευτής.Την τελετή παρακολούθησαν επίσης ο Πρόεδρος του Συνταγματικού Δικαστηρίου, ο Πρόεδρος του Ακυρωτικού Δικαστηρίου, ο Πρόεδρος του Συμβουλίου της Επικρατείας, ο Πρόεδρος του Ελεγκτικού Συνεδρίου, ο Πρόεδρος του Ανώτατου Εκλογικού Συμβουλίου ενώ πολλοί ήταν και οι εκπρόσωποι ξένων αποστολών, συμπεριλαμβανομένων των πρεσβευτών της ΕΕ και των ΗΠΑ.Για πρώτη φορά στην ιστορία της Τουρκικής Δημοκρατίας, ο πρόεδρος του CHP εκπροσώπησε το κόμμα του στη Βουλή χωρίς να είναι βουλευτής.Ο πρώτος όρκος δόθηκε από τον Μπαχτσελί, ο οποίος ήταν το γηραιότερο μέλος της συνόδου, ενώ προτεραιότητα είχαν και οι ανάπηροι βουλευτές. Μετά τους βουλευτές του κόμματος ΑΚ Γιουσέλ Αρζέν και Σερκάν Μπαϊράμ, η ορκωμοσία συνεχίστηκε με αλφαβητική σειρά σύμφωνα με τις επαρχίες.Στην Μεγάλη Εθνοσυνέλευση της Τουρκίας οι βουλευτές ορκίζονται κατά μόνας γι’ αυτό και η διαδικασία αναμένεται να διαρκέσει μέχρι τα μεσάνυχτα περίπου.Αφού παρακολούθησε την τελετή για 50 λεπτά, ο Πρόεδρος Ερντογάν αποχώρησε από το Κοινοβούλιο όταν ήρθε η σειρά των βουλευτών της Άγκυρας.Φωτογραφίες: Reuters"
newsit.gr,https://www.newsit.gr/kosmos/tourkia-o-prothypourgos-tis-armenias-tha-parastei-stin-orkomosia-tou-erntogan/3788959/,Τουρκία: Ο πρωθυπουργός της Αρμενίας θα παραστεί στην ορκωμοσία του Ερντογάν,18:05 09/03/2023, Κινηση - εκπληξη απο τον πρωθυπουργο της Αρμενιας! Θα παραστει στην ορκωμοσια του Ερντογαν,"Ο πρωθυπουργός της Αρμενίας, Νικόλ Πασινιάν, θα παραστεί στην ορκωμοσία του Τούρκου προέδρου, Ρετζέπ Ταγίπ Ερντογάν, το Σάββατο (03.06.2023), παρά τις ιστορικά τεταμένες σχέσεις της χώρας του με την Τουρκία.«Η Αρμενία έλαβε πρόσκληση για να παραστεί στην τελετή ορκωμοσίας» ανέφερε η κυβέρνηση, διευκρινίζοντας ότι η χώρα θα εκπροσωπηθεί από τον πρωθυπουργό Πασινιάν.Η Αρμενία και η Τουρκία δεν έχουν συνάψει επισήμως διπλωματικές σχέσεις και τα κοινά σύνορά τους παραμένουν κλειστά από τη δεκαετία του 1990. Τον Δεκέμβριο του 2021 ωστόσο όρισαν απεσταλμένους με στόχο να εξομαλύνουν τις σχέσεις τους. Βασικό αγκάθι, η σφαγή των Αρμενίων κατά τον Α΄ Παγκόσμιο Πόλεμο από την τότε Οθωμανική Αυτοκρατορία, την οποία το Γερεβάν και πολλές δυτικές χώρες αναγνωρίζουν ως γενοκτονία, όρο που απορρίπτει κατηγορηματικά η Τουρκία.Η Άγκυρα είναι επίσης στενός σύμμαχος του Αζερμπαϊτζάν, χώρας με την οποία η Αρμενία συγκρούστηκε δύο φορές τα τελευταία χρόνια για τον έλεγχο του ορεινού θύλακα Ναγκόρνο Καραμπάχ.ΠΗΓΗ: ΑΠΕ-ΜΠΕ"
newsit.gr,https://www.newsit.gr/politikh/stin-orkomosia-erntogan-o-ypiresiakos-ypeks-vasilis-kaskarelis/3788672/,"Στην ορκωμοσία Ερντογάν ο υπηρεσιακός ΥΠΕΞ, Βασίλης Κασκαρέλης",18:05 09/03/2023," Στην ορκωμοσια Ερντογαν ο υπηρεσιακος ΥΠΕΞ, Βασιλης Κασκαρελης","Στην Άγκυρα θα βρεθεί αύριο Σάββατο (03.06.2023) ο υπηρεσιακός υπουργός Εξωτερικών, Βασίλης Κασκαρέλης προκειμένου να παραβρεθεί στην ορκωμοσία του Ρετζέπ Ταγίπ Ερντογάν.Ο Τούρκος πρόεδρος κέρδισε τον β’ γύρο των εκλογών στην Τουρκία, την περασμένη Κυριακή. Έτσι, αύριο, ο Ρετζέπ Ταγίπ Ερντογάν θα ορκιστεί πρόεδρος για μια τρίτη 5ετία.Ο υπηρεσιακός υπουργός Εξωτερικών προσκλήθηκε για να εκπροσωπήσει την ελληνική κυβέρνηση στην τελετή ορκωμοσίας του προέδρου της Τουρκίας.Επίσης, ο κ. Κασκαρέλης θα παρακαθήσει στο δείπνο που θα παραθέσει ο Τούρκος Πρόεδρος στους εκπροσώπους των ξένων κυβερνήσεων.Το παρών στην ορκωμοσία του Ρετζέπ Ταγίπ Ερντογάν θα βρεθεί, επίσης, ο γενικός γραμματέας του ΝΑΤΟ, Γενς Στόλτενμπεργκ.Ο Στόλτενμπεργκ είχε ανακοινώσει από χθες την πρόθεσή του να μεταβεί σύντομα στην Άγκυρα στην προσπάθεια άρσης των ενστάσεων της Τουρκίας στην ένταξη της Σουηδίας στο ΝΑΤΟ.Κατά την επίσκεψή του, το Σάββατο και την Κυριακή, θα έχει διμερείς συναντήσεις με τον Ερντογάν και Τούρκους υψηλόβαθμους αξιωματούχους, σύμφωνα με την ανακοίνωση του ΝΑΤΟ."
newsit.gr,https://www.newsit.gr/kosmos/F-35-stin-ellada-ta-minymata-tis-ouasigkton-se-athina-kai-agkyra-gia-tin-apoktisi-ton-maxitikon-aeroskafon/3788193/,F-35 στην Ελλάδα: Τα «μηνύματα» της Ουάσιγκτον σε Αθήνα και Άγκυρα για την απόκτηση των μαχητικών αεροσκαφών,18:05 09/03/2023, Τα «μηνυματα» της Ουασιγκτον σε Αθηνα και Αγκυρα με αφορμη την αποκτηση των μαχητικων αεροσκαφων F-35,"Πολύ σημαντική εξέλιξη με γεωπολιτικές προεκτάσεις κι όχι μόνον θεωρείται το “πράσινο φως”, που άναψαν οι ΗΠΑ για την απόκτηση από την Ελλάδα των F-35. Η ειλημμένη απόφαση της κυβέρνησης Μπάιντεν βρίσκει τη χώρα μας σε προεκλογική περίοδο και την Τουρκία να παραμένει τελικά στον αστερισμό του Ρετζέπ Ταγίπ Ερντογάν.Με τον Ρετζέπ Ταγίπ Ερντογάν να επανεκλέγεται πρόεδρος της Τουρκίας και την Ελλάδα να διανύει δεύτερη προεκλογική περίοδο, η έγκριση της πώλησης των stealth μαχητικών αεροσκαφών πέμπτης γενιάς F-35 στη χώρα μας, στέλνει ξεκάθαρα μηνύματα σε Άγκυρα και Αθήνα.Η τέταρτη υπογραφή που απαιτείται για να σφραγιστεί η αγορά τους μπήκε απόψε (01.06.2023) και πλέον αναμένεται η τυπική και επίσημη ανακοίνωση του Στέιτ Ντιπάρτμεντ. Σε πολιτικό επίπεδο, η νέα σημαντική ενίσχυση της εθνικής άμυνας με ό,τι πιο τεχνολογικά προηγμένο πετά στους ουρανούς, ερμηνεύεται ως ψήφος εμπιστοσύνης στον Κυριάκο Μητσοτάκη, στην πολιτική που αυτός ακολούθησε και που υπόσχεται να εφαρμόσει στην περίπτωση αυτοδυναμίας της Νέας Δημοκρατίας από τις κάλπες της 25ης Ιουνίου.Παράλληλα, η κίνηση του Λευκού Οίκου τη δεδομένη χρονική στιγμή να «ψηφίσει» Ελλάδα την επαύριο της νίκης Ερντογάν στην Τουρκία, δείχνει πόση σημασία αποδίδουν οι ΗΠΑ στην ενίσχυση της σχέσης τους με την Αθήνα.Την 1η Ιουνίου, ως γνωστόν, ο ρεπουμπλικανός αντιπρόεδρος της Επιτροπής Διεθνών Σχέσεων της Γερουσίας των ΗΠΑ, Τζίμι Ρις, υπέγραψε την έγκριση πώλησης των F-35.Πλέον, με τη συναίνεση του κ. Ρις, η Ελλάδα έχει εξασφαλίσει και τις τέσσερες υπογραφές που χρειάζεται, γεγονός που σημαίνει ότι το State Department (σ.σ. Υπουργείο Εξωτερικών) μπορεί να στείλει την επιστολή που χρειάζεται για την επίσημη ειδοποίηση του Κογκρέσου.Από την πλευρά του Κογκρέσου, καθοριστικό ρόλο παίζουν στην ουσία οι τέσσερις νομοθέτες που διοικούν την Επιτροπή Εξωτερικών Υποθέσεων της Βουλής και την Επιτροπή Διεθνών Σχέσεων της Γερουσίας αντίστοιχα. Στη συγκεκριμένη περίπτωση μιλάμε για τους:• Μάικ Μακόλ, Ρεπουμπλικάνος, πρόεδρος της Επιτροπής Εξωτερικών Υποθέσεων της Βουλής• Γκρέγκορι Μικς, Δημοκρατικός, επικεφαλής της αντιπολίτευσης στην Επιτροπής Εξωτερικών Υποθέσεων της Βουλής• Μπομπ Μενέντεζ, Δημοκρατικός, πρόεδρος της Επιτροπής Διεθνών Σχέσεων της Γερουσίας• Τζιμ Ρις, Ρεπουμπλικάνος, επικεφαλής της αντιπολίτευσης στην Επιτροπή Διεθνών Σχέσεων της ΓερουσίαςΥπενθυμίζεται ότι ο Γερουσιαστής Ρόμπερτ Μενέντεζ, πρόεδρος της Επιτροπής Εξωτερικών Σχέσεων της Γερουσίας και γνωστός υπέρμαχος των ελληνικών θέσεων, είχε εκφράσει την ελπίδα ότι μετά τις εκλογές σε Τουρκία και Ελλάδα θα υπάρξει μία διαφορετική στάση, προς όφελος της ειρήνης στην περιοχή.“Βρισκόμαστε στις διαπραγματεύσεις μεταξύ της Ελληνικής Δημοκρατίας και της (αμερικανικής) Κυβέρνησης για τη διαδικασία εξαγοράς, αλλά οι εγκρίσεις έχουν ήδη δοθεί, οπότε έρχονται…”, είχε… προφητέψει για την πώληση των F-35."
newsit.gr,https://www.newsit.gr/topikes-eidhseis/evros-perissoteroi-apo-130-metanastes-konta-sti-vyssa-tous-esproksan-oi-tourkikes-synoriakes-arxes/3788090/,Έβρος: Περισσότεροι από 130 μετανάστες κοντά στη Βύσσα – Τους «έσπρωξαν» οι τουρκικές συνοριακές αρχές,18:05 09/03/2023,NewsIT Τοπικα Νεα Συναγερμος στον Εβρο! Περισσοτερους απο 130 μεταναστες «εσπρωξαν» οι τουρκικες αρχες στο ελληνικο εδαφος,"Συναγερμός στον Έβρο. Κοντά στη Βύσσα εντοπίστηκε καραβάνι με πάνω από 130 μετανάστες. Μεγάλη επιχείρηση των ελληνικών Αρχών στην περιοχή.Σύμφωνα με το OPEN, οι συνοριακές μονάδες της Τουρκίας ώθησαν σε ελληνικό έδαφος στον Έβρο 138 μετανάστες. Τα δεκάδες άτομα εντοπίστηκαν κοντά στο χωριό Νέα Βύσσα, όταν οι Έλληνες συνοριοφύλακες είδαν το μεγάλο καραβάνι, καθώς και τους Τούρκους στρατοχωροφύλακες όχι μόνο να μη τους συλλαμβάνουν, αλλά να κάνουν και ότι μπορούν για να τους περάσουν στην Ελλάδα.Στην καταμέτρηση που έκαναν οι ελληνικές Αρχές βρήκαν 138 άτομα, ανάμεσά τους και παιδιά.Παρακολουθήστε το ρεπορτάζ του OPEN:Αξίζει να σημειωθεί ότι κάτι παρόμοιο έχει να συμβεί αρκετό καιρό στα ελληνοτουρκικά σύνορα. Μετά και την «εκεχειρία» των σεισμών που έπληξαν τη γείτονα, η επανεκλογή Ερντογάν στην τουρκική προεδρία φαίνεται ότι τερματίζει την περίοδο αποφυγής προκλήσεων σε βάρος της χώρας μας."
newsit.gr,https://www.newsit.gr/kosmos/tourkia-dialyetai-i-symmaxia-tis-antipoliteysis-meta-tin-itta-tou-kilitsntaroglou-stis-ekloges/3788065/,Τουρκία: Διαλύεται η συμμαχία της αντιπολίτευσης μετά την ήττα του Κιλιτσντάρογλου στις εκλογές,18:05 09/03/2023, Διαλυεται η συμμαχια της αντιπολιτευσης μετα την ηττα του Κιλιτσνταρογλου στις τουρκικες εκλογες - Αποχωρει ο Ντεμιρτας απο την ενεργο πολιτικη,"Μετά την ήττα του Κεμάλ Κιλιτσντάρογλου στο δεύτερο γύρο των προεδρικών εκλογών της Τουρκίας, η συμμαχία της αντιπολίτευσης είναι ένα βήμα πριν από την επίσημη διάλυση της, μία εξέλιξη που ήταν αναμενόμενη.Σύμφωνα με τουρκικά ΜΜΕ, o Κεμάλ Κιλιτσντάρογλου κάλεσε τους επικεφαλής των υπολοίπων κομμάτων που συμμετείχαν στις εκλογές από τις λίστες του Ρεπουμπλικανικού Λαϊκού Κόμματος και τους είπε ότι «οι βουλευτές σας που μπήκαν στο Κοινοβούλιο από τις λίστες μας, μπορούν να επιστρέψουν στα κόμματά τους».Η Εθνική Συμμαχία που κατέβηκε στις εκλογές ως αντίπαλος του Ερντογάν αποτελούνταν από τον συνασπισμό των εξής κομμάτων: Ρεπουμπλικανικό Λαϊκό Κόμμα (CHP), Καλό Κόμμα (İyi Parti), Κόμμα Δημοκρατίας και Προόδου (DEVA), Κόμμα του Μέλλοντος (Gelecek Partisi), Κόμμα της Ευτυχίας (Saadet Partisi) και Δημοκρατικό Κόμμα (Demokrat Partisi).Την είδηση επιβεβαίωσε o γενικός γραμματέας του Καλού Κόμματος, Ουγούρ Ποϊράζ, ο οποίος δήλωσε πως η συμμαχία υπό την υπάρχουσα μορφή διαλύθηκε μετά την ήττα στις 28 Μαΐου.Ο ίδιος δεν απέκλεισε το ενδεχόμενο ενός μελλοντικού συνασπισμού με στόχο τις αυτοδιοικητικές εκλογές που θα γίνουν σε περίπου 10 μήνες από σήμερα, ή κάποια μελλοντική μετεκλογική συνεργασία που ίσως προκύψει μετά από συζητήσεις.Από την πλευρά του, ο φυλακισμένος Κούρδος ηγέτης, Σελαχατίν Ντεμιρτάς, δήλωσε σήμερα πως αποχωρεί από την ενεργό πολιτική και κάλεσε τους αξιωματούχους του κόμματός του να κάνουν “εμπεριστατωμένη αυτοκριτική”, μετά τη -χαμηλότερη των προσδοκιών- επίδοση στις τουρκικές εκλογές.Το φιλοκουρδικό Κόμμα Δημοκρατίας των Λαών (HDP), που κατέβηκε στις εκλογές υπό το λάβαρο άλλου κόμματος λόγω κινδύνου απαγόρευσής του εξαιτίας φερόμενων δεσμών με μαχητές, εξασφάλισε το 8,79% των ψήφων στις βουλευτικές εκλογές της 14ης Μαΐου.Στις εκλογές του 2018, το HDP είχε πάρει το 11,7% των ψήφων. Παραμένει το τρίτο κόμμα στην τουρκική Εθνοσυνέλευση μετά τις εκλογές του Μαΐου.“Ζητώ ειλικρινά συγγνώμη από τον λαό μας που δεν μπορέσαμε να φέρουμε σε πέρας μια πολιτική αντάξιά του”, δήλωσε ο πρώην ηγέτης του HDP Σελαχατίν Ντεμιρτάς στον ειδησεογραφικό ιστότοπο Artigercek από τη φυλακή της Αδριανούπολης όπου κρατείται, στη βορειοδυτική Τουρκία.“Αν και θα συνεχίσω τον αγώνα μου με αντίσταση από τη φυλακή όπως και όλοι οι σύντροφοί μου, αποσύρομαι αό την ενεργό πολιτική σε αυτό το στάδιο”.Ο Ντεμιρτάς είπε πως θα παραμείνει μέλος του HDP και κάλεσε το κόμμα του να κάνει αυτοκριτική.“Αυτό που χρειαζόμαστε πιο πολύ είναι η εσωκομματική δημοκρατία. Όταν η εσωκομματική δημοκρατία μειώνεται, τα λάθη ακολουθούν το ένα το άλλο”.Ο Ντεμιρτάς είχε θέσει υποψηφιότητα δύο φορές για πρόεδρος, την πρώτη το 2014 και ξανά πίσω από τα σίδερα της φυλακής το 2018, όταν ήρθε τρίτος με ποσοστό 8,4% των ψήφων.Είπε πως είχε πει στην ηγεσία του HDP πριν από τις εκλογές ότι ήταν διατεθειμένος να θέσει υποψηφιότητα και πάλι σε αυτές τις προεδρικές εκλογές, όμως η προσφορά του απορρίφθηκε.“Η υποψηφιότητά μου θα μπορούσε να είχε αυξήσει τις ψήφους μας… Όμως ακόμη δεν γνωρίζω γιατί απορρίφθηκε”, είπε.Ο Ντεμιρτάς, 49 ετών, είχε καταδικαστεί προηγουμένως σε φυλάκιση τριών ετών για προβολή του προέδρου. Παραμένει στη φυλακή και κινδυνεύει να καταδικαστεί σε ισόβια κάθειρξη σε μια δίκη με περισσότερους από 100 άλλους πολιτικούς του HDP, κατηγορούμενος ότι υποκίνησε τις διαδηλώσεις του 2014 κατά τις οποίες δεκάδες άνθρωποι έχασαν τη ζωή τους.Στην ομιλία μετά τη νίκη του, ο Ερντογάν είπε πως δεν είναι πιθανή η απελευθέρωση του Ντεμιρτάς και τον αποκάλεσε “τρομοκράτη”.Ο Κιλιτσντάρογλου είχε δεσμευθεί πως αν κέρδιζε τις εκλογές η Τουρκία θα συμμορφωνόταν με αποφάσεις του Ευρωπαϊκού Δικαστηρίου Δικαιωμάτων του Ανθρώπου που ζητούν την απελευθέρωση του Ντεμιρτάς.Με πληροφορίες από ΑΠΕ-ΜΠΕ"
newsit.gr,https://www.newsit.gr/kosmos/erntogan-ayti-einai-i-periousia-tou-xrostaei-pano-apo-5-ekat-tourkikes-lires-ston-aderfo-tou-moustafa/3787983/,"Ερντογάν: Αυτή είναι η περιουσία του  – Χρωστάει πάνω από 5 εκατ. τουρκικές λίρες στον αδερφό του, Μουσταφά",18:05 09/03/2023," Αυτη ειναι η περιουσια του Ερντογαν - Χρωσταει πανω απο 5 εκατ. τουρκικες λιρες στον αδερφο του, Μουσταφα","Μετά την ανακοίνωση των επίσημων αποτελεσμάτων του δεύτερου γύρου των προεδρικών εκλογών στην Τουρκία, με νικητή τον Ρετζέπ Ταγίπ Ερντογάν, δημοσιεύθηκε στην Εφημερίδα της Κυβερνήσεων η περιουσία του “σουλτάνου”.Το Ανώτατο Εκλογικό Συμβούλιο της Τουρκίας, ανακοίνωσε ότι ο Ρετζέπ Ταγίπ Ερντογάν συγκέντρωσε 52,18% έναντι του Κεμάλ Κιλιτσντάρογλου που συγκέντρωσε 47,82%.Στη συνέχεια, δόθηκε στη δημοσιότητα η δήλωση περιουσιακής κατάστασης του Τούρκου προέδρου, σύμφωνα με την οποία προκύπτει ότι οφείλει 5.390.000 τουρκικές λίρες, στον αδερφό του, Μουσταφά Ερντογάν.Στη λίστα περιλαμβάνονται τα τρία ακίνητα του Τούρκου προέδρου, καθώς και οι λογαριασμοί του σε τρεις τουρκικές τράπεζες, με τα εξής ποσά (σε τουρκικές λίρες): 1.346.614,53, 411.541,135 και 96.723,55."
newsit.gr,https://www.newsit.gr/kosmos/i-tourkia-eksedose-notam-stin-kardia-tou-aigaiou-mexri-tis-26-iouniou/3787884/,Η Τουρκία εξέδωσε ΝΟΤΑΜ στην «καρδιά του Αιγαίου» μέχρι τις 26 Ιουνίου,18:05 09/03/2023, Η Τουρκια εξεδωσε ΝΟΤΑΜ στην «καρδια του Αιγαιου» μεχρι τις 26 Ιουνιου,"Ανεβάζει τους τόνους η Τουρκία μετά τη νίκη του Ρετζέπ Ταγίπ Ερντογάν στον δεύτερο γύρο των προεδρικών εκλογών της 18ης Μαΐου, καθώς εξέδωσε ΝΟΤΑΜ για ασκήσεις σε περιοχή στην «καρδιά του Αιγαίου».Ειδικότερα, η ΝΟΤΑΜ αφορά ασκήσεις του πολεμικού ναυτικού και της πολεμικής αεροπορίας της Τουρκίας με πραγματικά πυρά από τη Δευτέρα 5 Ιουνίου έως τη Δευτέρα 26 Ιουνίου 2023.Σημειώνεται ότι η ελληνική πλευρά χαρακτήρισε ως «άκυρη» την τουρκική NOTAM, αφού δεσμεύει εναέριο χώρο εντός του FIR Αθηνών και ως εκ τούτου έχει αυτή την δικαιοδοσία και την αρμοδιότητα για τέτοιου είδους ενέργειες.Όπως ήταν αναμενόμενο, η Τουρκία αντέδρασε λέγοντας ότι η Αθήνα δεν «της αφήνει άλλη επιλογή από το να πάρει η ίδια πρωτοβουλία από το να διακηρύξει NOTAM», χαρακτηρίζοντας μάλιστα την περιοχή (που φαίνεται στον παρακάτω χάρτη} μεταξύ Ψαρών, Σκύρου και Άνδρου ως «διεθνή εναέριο χώρο».Οφείλουμε να τονίσουμε ότι η ημερομηνία λήξης των ασκήσεων είναι μια μέρα μετά τις επόμενες βουλευτικές εκλογές στην Ελλάδα.A3765/23 (Issued for LTBB LGGG PART 1 OF 2) – NAVIGATIONAL WARNING TO ALL CONCERNED:1. TURKIYE REQUESTED THE GREEK AIS TO PROMULGATE APPROPRIATE NOTAMFOR THE EXERCISE AREA LOCATED WITHIN INTERNATIONAL WATERS ANDAIRSPACE OF AGEAN SEA REGARDING THE TURKISH NAVY AND AIRFORCE AFIRING MILITARY EXERCISE (ASFAO) TO BE CONDUCTED FROM 05 JUN TILL 26JUN 2023 0500-1200 UTC WITH REF 260740 LTAAYWYT APR 2023.2. GREEK AIS DID NOT PROMULGATE APPROPRIATE NOTAM FOR THE EXERCISEAREA IN ACCORDANCE WITH OUR REF 260740 LTAAYWYT APR 2023.UNDER THESE CIRCUMSTANCES DUE TO THE INSISTENT ATTITUDE OF GREECE,TURKIYE IS LEFT WITH NO OTHER ALTERNATIVE BUT TO TAKE ITS OWNINITATIVE TO PROMULGATE THE NECESSARY NOTAM FOR THE EXERCISE AREA.TURKIYE WILL TAKE NECESSARY MEASURES FOR THE SAFETY OF THE GENERALAIR TRAFFIC AS SHE DID IN THE PAST AND IS ALWAYS READY FORCOOPERATION AND COORDINATION IN THIS RESPECT.END PART 1 OF 2. 05 JUN 05:00 2023 UNTIL 26 JUN 12:00 2023. CREATED: 30 MAY08:18 2023A3765/23 (Issued for LTBB LGGG PART 2 OF 2) – 3. EXERCISE AREA: : 384500N0252100E 384500N0245200E381800N0245200E381800N0252100E 384500N0252100EDATE AND TIME:JUN 05 0500-1200JUN 12-15 0500-1200JUN 19-22 0500-1200JUN 26 0500-1200VERTICAL LIMITS: SFC-6000FT AMSL4. PROCEDURES FOR EXERCISE AIRCRAFT:A. THE FLIGHTS WILL BE CONDUCTED VFR CONDITIONS AND UNDER POSITIVERADAR CONTROL.B. EXERCISE AIRCRAFT SHALL DISPLAY ANTI-COLLISION AND NAVIGATIONLIGHTS CONTINUOUSLY.5. PROCEDURES FOR NON-EXERCISE AIRCRAFT:IN THE INTEREST OF FLYING SAFETY DURING THE EXERCISE, NON-EXERCISEAIRCRAFT ARE STRONGLY ADVISED NOT TO FLY WITHIN THE EXERCISE AREAABOVE. SFC – 6000FT AMSL END PART 2 OF 2, 05 JUN 05:00 2023 UNTIL 26 JUN 12:002023. CREATED: 30 MAY 08:18 2023Πηγή: onalert.gr"
newsit.gr,https://www.newsit.gr/kosmos/tourkia-pithano-o-erntogan-na-akolouthisei-tin-idia-eksoteriki-politiki-vlaptontas-tis-sxeseis-me-tin-ellada/3785133/,Τουρκία: «Πιθανό ο Ερντογάν να ακολουθήσει την ίδια εξωτερική πολιτική βλάπτοντας τις σχέσεις με την Ελλάδα»,18:05 09/03/2023, «Πιθανο ο Ερντογαν να ακολουθησει την ιδια εξωτερικη πολιτικη βλαπτοντας τις σχεσεις της Τουρκιας με την Ελλαδα»,"Ο Ρετζέπ Ταγίπ Ερντογάν θα παραμείνει για άλλα τρία χρόνια στην προεδρία της Τουρκίας και πλέον το ενδιαφέρον στρέφεται στην επόμενη μέρα και τη στρατηγική που θα ακολουθήσει τόσο στην εσωτερική πολιτική – με επίκεντρο την… ισοπεδωμένη οικονομία- όσο και στην εξωτερική.Ο Ταχίρ Αμπάς, καθηγητής στο Ινστιτούτο Ασφαλείας και Διεθνών Υποθέσεων του Πανεπιστημίου του Λέιντεν, που εδρεύει στη Χάγη, μίλησε στο newsit.gr, και εξηγεί ότι αν ο Ρετζέπ Ταγίπ Ερντογάν συνεχίσει να ακολουθεί την ίδια εξωτερική πολιτική, είναι πιθανό να βλάψει τις σχέσεις της Τουρκίας με την Ελλάδα.«Παρά την πολυετή οικονομική αναταραχή και την κριτική για την καθυστερημένη αντίδραση του κράτους μετά τους φονικούς σεισμούς της 6ης Φεβρουαρίου 2023, ο Ρετζέπ Ταγίπ Ερντογάν πέτυχε έναν εκλογικό θρίαμβο και εξασφάλισε την τρίτη θητεία του στην προεδρία της Τουρκίας», σχολιάζει αρχικά ο Ταχίρ Αμπάς.Και συνεχίζει: «Αν είχε κερδίσει η αντιπολίτευση με τον Κεμάλ Κιλιτσντάρογλου, θα είχε προσπαθήσει να ξαναχτίσει τους δεσμούς της Τουρκίας με τους δυτικούς συμμάχους, να αντιστρέψει πολλές από τις πολιτικές του Ερντογάν και ίσως να προσελκύσει διεθνείς επενδύσεις».Ο Ερντογάν, όμως, είναι πιθανό να συνεχίζει να ακολουθεί την ίδια εσωτερική και εξωτερική πολιτική, βλάπτοντας ενδεχομένως τις σχέσεις της Τουρκίας με την Ελλάδα και άλλες χώρες.Η Τουρκία έχει επιδείξει τη στρατιωτική της δύναμη στη Μέση Ανατολή ξεκινώντας εισβολές στη Συρία, πραγματοποιώντας επίθεση εναντίον Κούρδων ανταρτών στο Ιράκ και παρέχοντας στρατιωτική βοήθεια στη Λιβύη και το Αζερμπαϊτζάν. Είχε, επίσης, διπλωματικές διαμάχες με περιφερειακές δυνάμεις, όπως η Σαουδική Αραβία, η Αίγυπτος, τα Ηνωμένα Αραβικά Εμιράτα και το Ισραήλ, αλλά και μια αντιπαράθεση με την Ελλάδα και την Κύπρο σχετικά με τις οριοθετήσεις των θαλασσίων ζωνών στην Ανατολική Μεσόγειο.Ωστόσο, πριν από δύο χρόνια, η κυβέρνηση άλλαξε τη στάση της και επιδίωξε τη συμφιλίωση με ορισμένους από τους αντιπάλους της, σηματοδοτώντας μια πιθανή αλλαγή στις πολιτικές εξωτερικών σχέσεων υπό την ηγεσία του Ερντογάν. Οι πολιτικές πρωτοβουλίες του Ερντογάν, όπως η απόκτηση ρωσικών συστημάτων αεράμυνας, έχουν κατά καιρούς προκαλέσει τριβές με το ΝΑΤΟ και τους δυτικούς εταίρους, αυξάνοντας τις ανησυχίες για την… αφοσίωση της Τουρκίας στη Συμμαχία.Από την άλλη πλευρά, όμως, μεσολάβησε σε συμφωνία για αποστολές ουκρανικού σιταριού, υποδεικνύοντας την πιθανή συμμετοχή του Ερντογάν στις διεθνείς διπλωματικές προσπάθειες.Το βέβαιο είναι ότι θα ξεκαθαρίσουν πολλά μέσα στους επόμενους μήνες…», καταλήγει.Φωτογραφίες: Reuters"
newsit.gr,https://www.newsit.gr/kosmos/tourkia-vythizetai-i-lira-ligo-prin-o-erntogan-anakoinosei-ti-nea-kyvernisi/3786914/,Τουρκία: «Βυθίζεται» η λίρα λίγο πριν ο Ερντογάν ανακοινώσει τη νέα κυβέρνηση,18:05 09/03/2023, «Βυθιζεται» η τουρκικη λιρα λιγο πριν ο Ερντογαν ανακοινωσει τη νεα κυβερνηση,"Μόλις λίγα 24ωρα πριν ο Ρετζέπ Ταγίπ Ερντογάν ανακοινώσει τη σύνθεση της κυβέρνησής του η ισοτιμία της λίρας Τουρκίας έπεσε σε νέο ιστορικό χαμηλό έναντι του δολαρίου.Την τρίτη ημέρα απωλειών στη σειρά, η λίρα Τουρκίας υποχώρησε σχεδόν κατά 1,5% πέφτοντας στο ιστορικό χαμηλό των 20,75 έναντι του αμερικανικού δολαρίου, οδηγώντας τις απώλειές της φέτος σχεδόν στο 10%.Οι επενδυτές ανησυχούν για τη βιωσιμότητα των ανορθόδοξων οικονομικών πολιτικών της Τουρκίας καθώς παρακολουθούν ένα πρόγραμμα χαμηλών επιτοκίων το οποίο υπερασπίζεται ο Ερντογάν.Η συνάντηση νωρίτερα αυτή την εβδομάδα του Ερντογάν με τον Μεχμέτ Σιμσέκ, πρώην «τσάρο» της οικονομίας που απολαμβάνει σεβασμού από τους επενδυτές επειδή υποστηρίζει μια ορθόδοξη οικονομική πολιτική, πυροδότησαν εκτιμήσεις για ενδεχόμενη στροφή προς πιο συμβατικές πολιτικές.«Δεν ξέρω αν θα είναι ο νέος υπουργός Οικονομικών ή όχι, όμως οποιοδήποτε αξιόπιστο όνομα είναι σημαντικό ώστε να δώσει ένα σήμα στην αγορά ότι θα υπάρξει αλλαγή. Οι πράξεις μιλούν περισσότερο από τις προθέσεις», δήλωσε ο Τσαγκρί Κουτμάν της KNG Securities.«Αν είναι ο Μεχμέτ Σισέκ ή κάποιος άλλος με παρόμοιες απόψεις, θα είναι μια μεγάλη κίνηση. Όμως στη συνέχεια η αγορά θα έχει περιέργεια να δει την πρώτη κίνηση της οικονομικής ομάδας – θα υπάρξουν πιο ορθόδοξες πολιτικές, θα κάνουν κάτι χειρότερο ή θα κάνουν κάτι για να κερδίσουν χρόνο και να δουν πώς πάει;».Η ανάπτυξη της οικονομίας το πρώτο τρίμηνο παρέμεινε ισχυρή παρά τον αντίκτυπο του σεισμού στη νότια Τουρκία, τον υψηλό πληθωρισμό και την αύξηση του κόστους διαβίωσης.Η οικονομία της Τουρκίας αναπτύχθηκε κατά 4,0% στο πρώτο τρίμηνο του έτους, λίγο περισσότερο απ’ ό,τι αναμενόταν, σύμφωνα με επίσημα στοιχεία που δημοσιοποιήθηκαν σήμερα, παρά τον αντίκτυπο των σεισμών του Φεβρουαρίου που στοίχισαν τη ζωή σε περισσότερους από 50.000 ανθρώπους και άφησαν άστεγους εκατομμύρια άλλους.Το ΑΕΠ του πρώτου τριμήνου αυξήθηκε κατά 0,3% σε σχέση με το προηγούμενο τρίμηνο σε εποχικά προσαρμοσμένη βάση, σύμφωνα με τα στοιχεία του Τουρκικού Ινστιτούτου Στατιστικής."
newsit.gr,https://www.newsit.gr/kosmos/tourkia-o-kilitsntaroglou-kindyneyei-na-vrethei-sto-skamni-kathos-xanei-tin-asylia-tou-ekkremoun-28-agoges/3786763/,"Τουρκία: Ο Κιλιτσντάρογλου κινδυνεύει να βρεθεί στο σκαμνί, καθώς χάνει την ασυλία του – Εκκρεμούν 28 αγωγές",18:05 09/03/2023," Ο Κιλιτσνταρογλου κινδυνευει να βρεθει στο σκαμνι, καθως χανει την ασυλια του – Εκκρεμουν 28 αγωγες","Δεν του έφτανε του Κεμάλ Κιλιτσντάρογλου η στεναχώρια του για την ήττα που υπέστη από τον Ρετζέπ Ταγίπ Ερντογάν στις εκλογές στην Τουρκία, έχει τώρα να… σκάει και τουλάχιστον 28 αγωγές που εκκρεμούν εναντίον του και ίσως φτάσουν στα δικαστήρια, καθώς χάνει πλέον την βουλευτική ασυλία του και είναι πιθανό να βρεθεί στο σκαμνί.Ο ηγέτης της αντιπολίτευσης στην Τουρκία δεν θα έχει ασυλία από τις 2 Ιουνίου και μετά καθώς δεν θα είναι πλέον βουλευτής. Η ασυλία του Κεμάλ Κιλιτσντάρογλου θα αρθεί δεδομένου ότι δεν προτάθηκε ως βουλευτής σε αυτή τη θητεία και δεν εξελέγη πρόεδρος στις εκλογές της 28ης Μαΐου.Η τρέχουσα ασυλία του Κεμάλ Κιλιτσντάρογλου θα λήξει επίσημα στις 2 Ιουνίου, οπότε και θα ορκιστεί η νέα κυβέρνηση του Ρετζέπ Ταγίπ Ερντογάν.Ο ηγέτης της αντιπολίτευσης στην Τουρκία αντιμετωπίζει τώρα 40 καταγγελίες, εκ των οποίων οι 28 αφορούν σε αγωγές εναντίον του που είχαν «παγώσει» λόγω της ασυλίας του, η οποία βέβαια, δεν θα υπάρχει πια και έτσι ο Κεμάλ Κιλιτσντάρογλου κινδυνεύει να βρεθεί στο σκαμνί.Οι 16 απ’ αυτές βασίζονται στις κατηγορίες της «προσβολής, απειλής και συκοφαντικής δυσφήμισης του Ρετζέπ Ταγίπ Ερντογάν», σύμφωνα με ρεπορτάζ της τουρκικής Deutsche Welle. Με απόφαση εισαγγελέα οι κατηγορίες αυτές μπορούν να πάρουν μετά τις 2 Ιουνίου τον δρόμο προς τα δικαστήρια με τον Κεμάλ Κιλιτσντάρογλου να βρίσκεται στη θέση του κατηγορούμενου, καθώς δεν θα υπάρχει πλέον η ασπίδα της ασυλίας.Μία από τις κατηγορίες που πιθανόν απαγγελθούν κατά του Κιλιτσντάρογλου αφορά σε ένα φυλλάδιο του 2020, στο οποίο περιγράφεται λεπτομερώς η σύνδεση του κυβερνώντος Κόμματος Δικαιοσύνης και Ανάπτυξης (AKP) με το δίκτυο Γκιουλέν. Στο φυλλάδιο, χρησιμοποιήθηκε μια φωτογραφία που δείχνει τον Ερντογάν και τον Φετουλάχ Γκιουλέν μαζί.Πηγές προσκείμενες στον Κιλιτσντάρογλου δήλωσαν ότι εάν ξεκινήσει επίσημα μια αγωγή σχετικά με το εν λόγω φυλλάδιο, ο ηγέτης του CHP θέλει να προσέλθει αυτοπροσώπως στο δικαστήριο και να μιλήσει για τη σχέση του ΑΚΡ με το δίκτυο Γκιουλέν.Το ίδιο πρόβλημα με την άρση της ασυλίας τους ίσως έχουν και οι άλλοι ηγέτης της συμμαχίας της αντιπολίτευσης στην Τουρκία, καθώς κι εκείνοι δεν θα είναι βουλευτές, άρα χάνουν την ασυλία τους. Αυτό σημαίνει ότι οι εισαγγελείς μπορούν ανά πάσα στιγμή να τους στείλουν στο σκαμνί, αν αρχίσουν οι αγωγές εις βάρος τους.Για την Μεράλ Ακσενέρ, μάλιστα υπάρχει σε εξέλιξη έρευνα από το 2016 για τη σχέση της με τον Γκιουλέν.Από την άλλη, το Εφετείο εξακολουθεί να εξετάζει την ποινή φυλάκισης και την στέρηση πολιτικών δικαιωμάτων που επιβλήθηκε πέρυσι στον δήμαρχο της Κωνσταντινούπολης Εκρέμ Ιμάμογλου σε πρώτο βαθμό, με την κατηγορία της «προσβολής» μελών του Ανώτατου Εκλογικού Συμβουλίου (YSK).Αν η ποινή επικυρωθεί από το Εφετείο, τότε ο Ιμάμογλου δεν θα μπορεί να είναι υποψήφιος στις τοπικές εκλογές του επόμενου έτους."
newsit.gr,https://www.newsit.gr/kosmos/i-ataka-mpainten-sto-sygxaritirio-tilefonima-pou-afise-anaydo-ton-erntogan-symfona-me-tourkala-dimosiografo/3786617/,"Η ατάκα Μπάιντεν στο συγχαρητήριο τηλεφώνημα που άφησε άναυδο τον Ερντογάν, σύμφωνα με Τουρκάλα δημοσιογράφο",18:05 09/03/2023, Τουρκαλα δημοσιογραφος: Η ατακα Μπαιντεν που αφησε αναυδο τον Ερντογαν στο συγχαρητηριο τηλεφωνημα,"Μία ημέρα μετά το συγχαρητήριο τηλεφώνημα του Αμερικανού προέδρου, Τζο Μπάιντεν, στον Ρετζέπ Ταγίπ Ερντογάν, για τη νίκη του στο δεύτερο γύρο των προεδρικών εκλογών της Τουρκίας, η δημοσιογράφος της εφημερίδας “Hürriyet”, Χαντέ Φιράτ, μετέδωσε στο CNN Turk αποκλειστικές πληροφορίες για το περιεχόμενο της συνομιλίας των δύο ηγετών.Παράλληλα, αποκάλυψε ότι ο πρόεδρος της Ρωσίας, Βλαντιμίρ Πούτιν, θα επισκεφθεί σύντομα την Τουρκία και θα ακολουθήσει ο πρόεδρος της Ουκρανίας, Βολοντίμιρ Ζελένσκι, προκειμένου να γίνουν νέες συζητήσεις για τα σιτηρά.Όπως υποστήριξε η Τουρκάλα δημοσιογράφος, ο Τζο Μπάιντεν – αφού εξέφρασε τα συγχαρητήρια του στον Ερντογάν- του είπε χαρακτηριστικά: “Δεν νομίζω ότι είναι δίκαιη η παρέμβαση της Δύσης σε βάρος σας”. Σε αυτό το σημείο, η Χαντέ Φιράτ σχολίασε ότι στο άκουσμα αυτής της ατάκας “κοιτάζονταν μεταξύ τους στην τουρκική αντιπροσωπεία”. Ο Μπάιντεν – σύμφωνα πάντα με το σχετικό ρεπορτάζ- είπε στη συνέχεια ότι “θέλω να προωθήσω το θέμα των F-16, αλλά υπάρχει ο όρος της Σουηδίας στο Κογκρέσο”."
newsit.gr,https://www.newsit.gr/kosmos/minyma-mplinken-se-tourkia-i-entaksi-souidias-sto-nato-den-exei-sxesi-me-ta-F16/3786568/,Μήνυμα Μπλίνκεν σε Τουρκία: Η ένταξη Σουηδίας στο ΝΑΤΟ δεν έχει σχέση με τα F16,18:05 09/03/2023, Μηνυμα Μπλινκεν σε Τουρκια: Η ενταξη Σουηδιας στο ΝΑΤΟ δεν εχει σχεση με τα F16,"«Τώρα είναι η ώρα για την ένταξη της Σουηδίας στο ΝΑΤΟ και δεν υπάρχει λόγος να μην προχωρήσει», δήλωσε από τη Στοκχόλμη ο υπουργός Εξωτερικών των ΗΠΑ, Άντονι Μπλίνκεν, στέλνοντας το μήνυμά του στην Τουρκία και στην Ουγγαρία να ανάψουν το πράσινο φως.Σε συνέντευξη Τύπου που παραχώρησε μαζί με τον πρωθυπουργό της Σουηδίας Ουλφ Κρίστερσον, ο Άντονι Μπλίνκεν τόνισε ότι η Στοκχόλμη ανταποκρίθηκε στις ανησυχίες που είχε εκφράσει η Τουρκία για την ασφάλεια, ενώ συμπλήρωσε ότι έχει αποδείξει επανειλημμένως την προσήλωσή της στους στόχους του ΝΑΤΟ.Παράλληλα, ο Άντονι Μπλίνκεν απέρριψε τους ισχυρισμούς ότι η έγκριση της Τουρκίας για την ένταξη της Σουηδίας στο ΝΑΤΟ έχει σχέση με την πώληση των μαχητικών αεροσκαφών F16 της Ουάσινγκτον στην Άγκυρα, όπως ανέφερε και στον Ρετζέπ Ταγίπ Ερντογάν χθες (29.5.2023) ο Τζο Μπάιντεν.Δύο ημέρες μετά την επανεκλογή του Ρετζέπ Ταγίπ Ερντογάν στην προεδρία της Τουρκίας, που αποτελεί το κύριο εμπόδιο στην προσχώρηση της Σουηδίας στη Βορειοατλαντική Συμμαχία, ο επικεφαλής της αμερικανικής διπλωματίας επανέλαβε την έκκληση της Ουάσινγκτον για ολοκλήρωση της ενταξιακής διαδικασίας «μέχρι τη σύνοδο κορυφής του ΝΑΤΟ στο Βίλνιους» της Λιθουανίας, τον Ιούλιο."
newsit.gr,https://www.newsit.gr/kosmos/tourkia-kykloforise-i-lista-me-to-neo-ypourgiko-symvoulio-tou-erntogan/3786494/,Τουρκία: «Κυκλοφόρησε» η λίστα με το νέο υπουργικό συμβούλιο του Ερντογάν,18:05 09/03/2023," «Κυκλοφορησε» η λιστα με το νεο υπουργικο συμβουλιο του Ερντογαν - Μενει ο Ακαρ στο Αμυνας, αλλαζει ο υπουργος Εξωτερικων","Την Παρασκευή 2 Ιουνίου 2023 θα ανακοινωθεί το νέο υπουργικό συμβούλιο του Ρετζέπ Ταγίπ Ερντογάν, μετά τη νίκη του στο δεύτερο γύρο των προεδρικών εκλογών της Τουρκίας.Σήμερα, συνεδρίασε για πρώτη φορά το κυβερνών κόμμα AKP, μετά τη νίκη του στις βουλευτικές εκλογές, και λίγες ώρες αργότερα κυκλοφόρησε το Fox Haber τη λίστα με τα μέλη του νέου υπουργικού συμβουλίου, υποστηρίζοντας ότο δόθηκε στα μέλη του AKP.Στην περίπτωση που ισχύουν τα ονόματα της λίστας, στο υπουργείο Άμυνας της Τουρκίας θα παραμείνει ο Χουλουσί Ακάρ, αλλά θα αλλάξει το πρόσωπο στο υπουργείο Εξωτερικών, καθώς φαίνεται να διαδέχεται τον Μεβλούτ Τσαβούσογλου ο Χακάν Φιντάν.Yeni kabine listesi dolaşıyor doğruysa pic.twitter.com/aRboRPvtVvΌσο για τη θέση του “τσάρου” της τουρκικής οικονομίας, που καταποντίζεται, σενάρια λένε ότι ίσως επανέλθει στο πόστο αυτό ο Μεχμέτ Σιμσέκ, ο οποίος αποχώρησε από τη θέση το 2015.Ο Μεχμέτ Σιμσέκ ήδη είχε μια κατ’ ιδίαν συνάντηση με τον Ρετζέπ Ταγίπ Ερντογάν αλλά δεν έγιναν ανακοινώσεις. Τα τουρκικά ΜΜΕ λένε ότι η η παρουσία του Μεχμέτ Σιμσέκ ως επικεφαλής της οικονομίας της Τουρκίας θα βοηθήσει στην ανάκαμψη, αλλά θα συμβάλει στην εκτόνωση της ασφυκτικής πίεσης που υφίσταται η τουρκική λίρα από την επόμενη κι όλας μέρα της νίκης του Ρετζέπ Ταγίπ Ερντογάν στις εκλογές της Τουρκίας."
newsit.gr,https://www.newsit.gr/kosmos/souidia-orgi-stin-tourkia-me-vinteo-pou-deixnei-ton-erntogan-flegomeno-me-kerata/3786477/,Σουηδία: Οργή στην Τουρκία με βίντεο που δείχνει τον Ερντογάν φλεγόμενο με κέρατα,18:05 09/03/2023, «Ξαναχτυπησαν» φιλοκουρδοι ακτιβιστες στη Σουηδια - Ανεβασαν βιντεο που δειχνει τον Ερντογαν φλεγομενο με κερατα,"Εκνευρισμό προκάλεσε στην Τουρκία μία νέα δράση φιλοκούρδων ακτιβιστών στη Σουηδία. Την ίδια ώρα η Στοκχόλμη ευελπιστεί στην άρση του τουρκικού βέτο για την ένταξή της στο ΝΑΤΟ.Με την Τουρκία να εκφράζει τη λύπη της για μία «απαράδεκτη» ενέργεια, το νέο «χτύπημα» φιλοκούρδων ακτιβιστών στη Σουηδία έρχεται σε μία στιγμή που η Στοκχόλμη ελπίζει να αρθεί το τουρκικό βέτο για την ένταξή της στο ΝΑΤΟ.Η Επιτροπή Αλληλεγγύης για τη Ροζάβα, σουηδική οργάνωση που υποστηρίζει κουρδικές ένοπλες ομάδες στη Συρία, η οποία κινητοποιείται τακτικά τους τελευταίους μήνες, δημοσίευσε χθες σε social media ένα βίντεο με περιεχόμενο που στρέφεται κατά του Ρετζέπ Ταγίπ Ερντογάν και δείχνει να προβάλλεται μία σημαία του PKK στο κτίριο του σουηδικού κοινοβουλίου, μια ημέρα μετά την επανεκλογή του Τούρκου προέδρου.Ένας εκπρόσωπος του σουηδικού κοινοβουλίου ανέφερε ότι ορισμένα άτομα χρησιμοποίησαν προτζέκτορα για να προβάλουν μηνύματα στον τοίχο του κτιρίου της Βουλής στην πρωτεύουσα της Σουηδίας, αργά την Κυριακή, 28 Μαΐου. Ο εκπρόσωπος είπε ότι δεν είχε λάβει καμία τεκμηρίωση για το ποιο ήταν το περιεχόμενο των μηνυμάτων που προβλήθηκαν.Πλάνα που κοινοποιήθηκαν αρχικά στο twitter από τη Σουηδική Επιτροπή Αλληλεγγύης για τη Ροζάβα δείχνουν μία σημαία του Εργατικού Κόμματος του Κουρδιστάν (PKK) να προβάλλεται πάνω στο κτίριο της Βουλής. Στο βίντεο εμφανίζεται επίσης ένα φλεγόμενο ομοίωμα του Τούρκου προέδρου.Μια άλλη εικόνα που κοινοποίησε η φιλοκουρδική οργάνωση περιλαμβάνει κείμενο που γράφει «Λευτεριά στον Οτσαλάν», σε μια αναφορά στον φυλακισμένο ηγέτη του PKK, Αμπντουλάχ Οτσαλάν. Και αυτή η εικόνα προβλήθηκε στο κτίριο της Βουλής.VÅRA BUDSKAP LYSER UPP RIKSDAGEN Motståndet fortsätter! I veckan införs nya lagen & på söndag syns våra flaggor på Stockholms gator igen. Trots alla resurser stoppar blotta uttryck fortfarande processen för mäktigaste militäralliansen i världen! Norra Bantorget 4/6 kl 1300 pic.twitter.com/pJAFTBwFk4Ο εκπρόσωπος του σουηδικού κοινοβουλίου είπε: «Κατά τη διάρκεια της νύχτας της Κυριακής προς Δευτέρα, πολλά άτομα στάθηκαν σε μια αποβάθρα στην απέναντι πλευρά του ποταμού από την οποία φαίνεται το κτίριο Ρικσντάγκ (σουηδικό κοινοβούλιο) και πρόβαλαν μηνύματα στο κτίριο Ρικσντάγκ». «Τα άτομα έφυγαν όταν έφτασαν οι φρουροί ασφαλείας του Ρικσντάγκ», πρόσθεσε ο εκπρόσωπος μέσω email.«Είναι εντελώς απαράδεκτο τρομοκράτες του PKK να συνεχίζουν να δρουν ελεύθερα στη Σουηδία, η οποία είναι χώρα υποψήφια για ένταξη στο ΝΑΤΟ», αντέδρασε στο twitter ο Φαχρετίν Αλτούν, εκπρόσωπος της τουρκικής προεδρίας. «Αναμένουμε από τις σουηδικές αρχές να ερευνήσουν αυτό το περιστατικό και να λογοδοτήσουν οι δράστες», πρόσθεσε.Ορκισμένος εχθρός της τουρκικής κυβέρνησης, το PKK χαρακτηρίζεται τρομοκρατική οργάνωση όχι μόνο από την Άγκυρα, αλλά και από τη Σουηδία, την Ευρωπαϊκή Ένωση και τις ΗΠΑ.Η Επιτροπή Ροζάβα υποστηρίζει πιο άμεσα την YPG, μια κουρδική ένοπλη οργάνωση στη Συρία. Η YPG υποστηρίζεται από τη Δύση στον πόλεμο κατά των τζιχαντιστών του Ισλαμικού Κράτους, αλλά η Άγκυρα θεωρεί την οργάνωση αυτή παρακλάδι του PKK.Η τουρκική κυβέρνηση ζήτησε επίσης από τη Σουηδία να μην δώσει άδεια να πραγματοποιηθεί φιλοκουρδική διαδήλωση που έχει προγραμματιστεί για την Κυριακή στη Στοκχόλμη, αφού ένας αυστηρότερος αντιτρομοκρατικός νόμος πρόκειται να τεθεί σε ισχύ την Πέμπτη, 1 Ιουνίου στη Σουηδία.Μετά την επανεκλογή του Ερντογάν στις προεδρικές εκλογές της Κυριακής, η Σουηδία και οι δυτικοί σύμμαχοί της ελπίζουν ότι η Άγκυρα θα άρει επιτέλους τις αντιρρήσεις της απέναντι στο αίτημα ένταξης της σκανδιναβικής χώρας στο ΝΑΤΟ, το οποίο η τελευταία κατέθεσε μαζί με τη Φινλανδία τον Μάιο του 2022.Χθες το σουηδικό υπουργείο Εξωτερικών ανακοίνωσε ότι υπουργοί Εξωτερικών της Σουηδίας και της Τουρκίας θα συναντηθούν «σύντομα» για να συζητήσουν για την επικύρωση της ένταξης της σκανδιναβικής χώρας στο ΝΑΤΟ. Σήμερα, ο γενικός γραμματέας του ΝΑΤΟ Γενς Στόλτενμπεργκ δήλωσε ότι είναι απολύτως σίγουρος για την ένταξη της Σουηδίας στην Ατλαντική Συμμαχία. Ωστόσο, η αβεβαιότητα παραμένει για τη στάση που θα κρατήσει η Άγκυρα.Η Τουρκία επικύρωσε τον Μάρτιο το αίτημα ένταξης της Φινλανδίας στο ΝΑΤΟ αλλά εξακολουθεί να αντιτίθεται στο αίτημα της Σουηδίας. Η Άγκυρα υποστηρίζει ότι η Στοκχόλμη προσφέρει καταφύγιο σε μέλη οργανώσεων που η Άγκυρα θεωρεί τρομοκράτες. Επίσης η Τουρκία αναφέρει πως η σκανδιναβική χώρα δεν έχει εκπληρώσει τους όρους της συμφωνίας που επιτεύχθηκε στη Μαδρίτη τον περασμένο Ιούνιο, που είχαν σκοπό να κατευναστούν οι ανησυχίες της Άγκυρας στον τομέα της ασφάλειας.Η Σουηδία έχει ένα ακόμη «αγκάθι» στην πορεία ένταξής της: Την Ουγγαρία. Και η Βουδαπέστη δεν έχει επικυρώσει ακόμη την ένταξη της σκανδιναβικής χώρας και από την πλευρά της απαιτεί από τη Στοκχόλμη να σταματήσει τις επικρίσεις της για οπισθοδρόμηση σε θέματα κράτους δικαίου σε βάρος της Ουγγαρίας.πηγή: ΑΠΕ – ΜΠΕ"
newsit.gr,https://www.newsit.gr/kosmos/vevaios-gia-tin-entaksi-tis-souidias-sto-nato-o-gens-stoltenmpergk/3786261/,Βέβαιος για την ένταξη της Σουηδίας στο ΝΑΤΟ ο Γενς Στόλτενμπεργκ,18:05 09/03/2023, Βεβαιος για την ενταξη της Σουηδιας στο ΝΑΤΟ ο Γενς Στολτενμπεργκ,"Ο γενικός γραμματέας του ΝΑΤΟ Γενς Στόλτενμπεργκ δήλωσε ότι είναι απολύτως σίγουρος για την ένταξη της Σουηδίας στην Ατλαντική Συμμαχία, δύο ημέρες μετά την επανεκλογή του Ταγίπ Ερντογάν στην προεδρία της Τουρκίας, η οποία μπλόκαρε μέχρι στιγμής την εισδοχή της.«Είμαι απολύτως σίγουρος για το γεγονός ότι η Σουηδία θα γίνει μέλος του ΝΑΤΟ, πλήρες μέλος», δήλωσε ο Στόλτενμπεργκ κατά την διάρκεια συζήτησης στρογγυλής τραπέζης στο Όσλο, που φιλοξενεί αύριο Τετάρτη και την Πέμπτη άτυπη σύνοδο των υπουργών Εξωτερικών των χωρών του ΝΑΤΟ.«Θα έχουμε στενές επαφές με την Άγκυρα, με τον πρόεδρο Ερντογάν, για να συμβάλουμε στην όσο το δυνατόν μεγαλύτερη επιτάχυνση της διαδικασίας αυτής», δήλωσε σε δημοσιογράφους ο γενικός γραμματέας του ΝΑΤΟ.«Έχουν κάνει μεγάλα βήματα από τότε που όλες οι χώρες μέλη, περιλαμβανομένης της Τουρκίας, τους προσκάλεσαν να γίνουν πλήρες μέλος κατά την διάρκεια της συνόδου κορυφής» της Μαδρίτης τον περασμένο χρόνο, πρόσθεσε.«Θεωρώ από το περασμένο φθινόπωρο ότι η Σουηδία θα έπρεπε να έχει ήδη ενταχθεί με επικύρωση και συνεχίζω να έχω αυτήν την άποψη. Αλλά, όταν 31 χώρες πρέπει να συμφωνήσουν, αυτό απαιτεί αναμφίβολα λίγο περισσότερο χρόνο από όσο θα ήθελα και με αυτό ασχολούμαστε», πρόσθεσε.Αν και ο εκπρόσωπος της τουρκικής διπλωματίας δεν θα είναι παρών στην άτυπη προπαρασκευαστική σύνοδο αυτής της εβδομάδας, θα είναι αναμφίβολα παρών κατά την διάρκεια της συνόδου κορυφής του Βίλνιους στις 11 και 12 Ιουλίου."
newsit.gr,https://www.newsit.gr/kosmos/tourkia-kyvernisi-erntogan-ta-senaria-gia-tous-neous-ypourgous-kovontai-akar-kai-tsavousoglou/3786215/,Τουρκία – Κυβέρνηση Ερντογάν: Τα σενάρια για τους νέους υπουργούς – «Κόβονται» Ακάρ και Τσαβούσογλου,18:05 09/03/2023, Τα σεναρια για τους υπουργους της νεας κυβερνησης Ερντογαν και τον «παραγκωνισμο» Ακαρ και Τσαβουσογλου,"Στην Τουρκία δίνουν και παίρνουν τα σενάρια για τα πρόσωπα των υπουργών που θα επιλέξει ο Ρετζέπ Ταγίπ Ερντογάν στη νέα κυβέρνηση μετά τον θρίαμβό του στις εκλογές της 28ης Μαΐου.Η σύνθεση της νέας κυβέρνησης του Ρετζέπ Ταγίπ Ερντογάν στην Τουρκία αναμένεται να ανακοινωθεί την Παρασκευή (2.6.2023), οπότε και θα γίνει και η ορκωμοσία του προέδρου της χώρας. Η ονοματολογία όμως, για τους νέους υπουργούς δίνει και παίρνει από τις επόμενες ώρες της νίκης του Ρετζέπ Ταγίπ Ερντογάν (πήρε ποσοστό 52,16%), απέναντι στον Κεμάλ Κιλιτσντάρογλου (47,84%).Σύμφωνα με την ΕΡΤ ο στενότερος ίσως συνεργάτης του Ρετζέπ Ταγίπ Ερντογάν και σύμβουλος του προέδρου της Τουρκίας, Ιμπραχίμ Καλίν φέρεται να είναι ο επικρατέστερος για το Υπουργείο Εξωτερικών, όπου ήταν ο Μεβλούτ Τσαβούσογλου.Ο επικεφαλής των μυστικών υπηρεσιών, Χακάν Φιντάν, φερόταν να είναι το απόλυτο φαβορί για αναλάβει ένα άλλο νευραλγικό και κομβικό υπουργείο, αυτό της Άμυνας, όπου ήταν ο Χουλουσί Ακάρ. Τελευταία όμως, σενάρια ανέφεραν ότι για τη θέση είναι υποψήφιος και ο Γενικός Γραμματέας του Συμβουλίου Εθνικής Ασφάλειας, Σεϊφουλάχ Χατζιμουφτούογλου.Τα σενάρια αυτά δείχνουν ότι ο Ρετζέπ Ταγίπ Ερντογάν ετοιμάζεται να… παραγκωνίσει δυο βασικούς του υπουργούς και ανθρώπους της απόλυτης εμπιστοσύνης του, τους Χουλουσί Ακάρ και Μεβλούτ Τσαβούσογλου.Από κει και πέρα, ουπουργός Εσωτερικών Σουλεϊμάν Σοϋλού αναμένεται να παραμείνει στη θέση του.Όσο για τη θέση του “τσάρου” της τουρκικής οικονομίας, που καταποντίζεται, σενάρια λένε ότι ίσως επανέλθει στο πόστο αυτό ο Μεχμέτ Σιμσέκ, ο οποίος αποχώρησε από τη θέση το 2015.Ο Μεχμέτ Σιμσέκ ήδη είχε μια κατ’ ιδίαν συνάντηση με τον Ρετζέπ Ταγίπ Ερντογάν αλλά δεν έγιναν ανακοινώσεις. Τα τουρκικά ΜΜΕ λένε ότι η η παρουσία του Μεχμέτ Σιμσέκ ως επικεφαλής της οικονομίας της Τουρκίας θα βοηθήσει στην ανάκαμψη, αλλά θα συμβάλει στην εκτόνωση της ασφυκτικής πίεσης που υφίσταται η τουρκική λίρα από την επόμενη κι όλας μέρα της νίκης του Ρετζέπ Ταγίπ Ερντογάν στις εκλογές της Τουρκίας.Ο Ρετζέπ Ταγίπ Ερντογάν δεν θα ακολουθήσει την… γνωστή του συμβολική κίνηση που έκανε κάθε φορά που κέρδιζε τις εκλογές στην Τουρκία και δεν θα κάνει την πρώτη του επίσημη επίσκεψη στα Κατεχόμενα της Κύπρου.Ο πρόεδρος της Τουρκίας συνήθιζε να κάνει την πρώτη του επίσημη επίσκεψη στην Κατεχόμενη Βόρεια Κύπρο και την δεύτερη στην χώρα βασικό – σύμμαχο των γειτόνων μας, το Αζερμπαϊτζάν.Σύμφωνα με τα τουρκικά ΜΜΕ ο Ρετζέπ Ταγίπ Ερντογάν θα κάνει την πρώτη του επίσημη επίσκεψη μετά την επανεκλογή του, στην Μολδαβία.Ο Τούρκος πρόεδρος θα μεταβεί στην Μολδαβία την Πέμπτη (1.6.2023) για να παρευρεθεί στη συνάντηση της Ευρωπαϊκής Πολιτικής Κοινότητας, στην οποία θα συμμετάσχουν οι Ευρωπαίοι ηγέτες και περίπου 20 ηγέτες άλλων χωρών."
newsit.gr,https://www.newsit.gr/kosmos/tourkia-i-ora-tis-alitheias-gia-tin-tourkiki-oikonomia-kai-tis-yposxeseis-erntogan/3786168/,Τουρκία: Η ώρα της αλήθειας για την τουρκική οικονομία και τις υποσχέσεις Ερντογάν,18:05 09/03/2023, Η ωρα της αληθειας για την τουρκικη οικονομια και τις υποσχεσεις Ερντογαν,"Μετά την επανεκλογή του προέδρου Ρετζέπ Ταγίπ Ερντογάν τα βλέμματα όλων είναι στραμμένα στην οικονομία της Τουρκίας, καθώς σύμφωνα με τους αναλυτές η σημερινή πολιτική που ακολουθεί ο πρόεδρος συνιστά άμεση απειλή και οποιαδήποτε λύση θα προϋπέθετε την λήψη οδυνηρών μέτρων.Για την επανεκλογή του, ο Ταγίπ Ερντογάν επιστράτευσε προεκλογικές υποσχέσεις ύψους δισεκατομμυρίων δολαρίων, ενώ πολλές δεκάδες δισεκατομμύρια ακόμη χρειάσθηκαν για να στηριχθεί η τουρκική λίρα.«Είναι πιθανό ότι η ώρα της αλήθειας πλησιάζει για την τουρκική οικονομία», σύμφωνα με την Capital Economics.Στηριγμένη στο φθηνό εργατικό δυναμικό και σε ένα αποτελεσματικό τραπεζικό σύστημα, η τουρκική οικονομία βρίσκεται αντιμέτωπη με ένα πρόβλημα που προκάλεσε η ίδια η τουρκική ηγεσία, πρόβλημα που λίγες άλλες χώρες αντιμετωπίζουν.Ο Ταγίπ Ερντογάν ξεκίνησε έτσι μία σταυροφορία κατά των αυξημένων επιτοκίων, τα οποία προωθούσε, κατά τα λεγόμενά του, ένα ξένο «λόμπι». Άλλωστε, ο ισχυρός άνδρας της Τουρκίας είχε κατά το παρελθόν επικαλεσθεί τους κανόνες του ισλάμ που απαγορεύουν την τοκογλυφία.Για να εφαρμόσει την νομισματική του πολιτική, ο Ερντογάν άλλαζε σαν τα πουκάμισα τους διοικητές της κεντρικής τράπεζας. Τα αποτελέσματα ήταν καταστροφικά: η τουρκική λίρα κατακρημνίσθηκε και ο πληθωρισμός ξέπερασε το φθινόπωρο το 85% σε ετήσια βάση.Σήμερα, η τουρκική λίρα συνέχιζε την πτώση της, στο επίπεδο των 21,69 ανά ευρώ και 20,44 έναντι του δολαρίου.Το τουρκικό «οικονομικό θαύμα» της δεκαετίας του 2000, της πρώτης δεκαετίας του Ερντογάν στην εξουσία, είναι παρελθόν: οι ξένοι επενδυτές το έβαλαν στα πόδια, τρομαγμένοι από την αστάθεια και την επιβολή κυβερνητικού ελέγχου στους θεσμούς που κάποτε διευθύνονταν από αμερόληπτους τεχνοκράτες.«Η διακράτηση τουρκικών ομολόγων από ξένους ομολογιούχους έχει μειωθεί κατά 85% σε σχέση με το 2013, χρονιά κατά την οποία η τουρκική λίρα έχασε περί το 90% της αξίας της σε σχέση με το δολάριο», τονίζει ο Bartosz Sawicki της Conotoxia.Το πιο επείγον πρόβλημα που αντιμετωπίζει η Τουρκία είναι ότι η τουρκική κεντρική τράπεζα ξεμένει από ρευστότητα.Εχοντας δαπανήσει από την 1η Ιανουαρίου περί τα 30 δισεκατομμύρια δολάρια για να στηρίξει την λίρα, η κεντρική τράπεζα οδήγησε τα συναλλαγματικά της αποθέματα σε αρνητικό πεδίο για πρώτη φορά από το 2002.«Η σημερινή κατάσταση δεν είναι βιώσιμη, απλώς», λέει ο Timothy Ash, αναλυτής της BlueBay.Οι ειδικοί δεν βλέπουν παρά δύο λύσεις: αύξηση των επιτοκίων ή ελεύθερη πτώση της λίρας, αφού τα μέτρα νομισματικής στήριξης ακυρώνουν το πλεονέκτημα που αντιπροσωπεύουν τα χαμηλά επιτόκια σε μία οικονομία που κυριαρχείται από την μεταποιητική βιομηχανία.Σύμφωνα με αναλυτές της Allianz, η πραγματική συναλλαγματική ισοτιμία της λίρας ανατιμήθηκε κατά σχεδόν 35% από τότε που η ανορθόδοξη κατεύθυνση της νομισματικής πολιτικής εφαρμόσθηκε καθ’ ολοκληρίαν τον Δεκέμβριο 2021.«Η επιστροφή σε ένα καθεστώς κυμαινόμενων συναλλαγματικών ισοτιμιών θα είναι αναγκαία για την αποκατάσταση της ανταγωνιστικότητας των τουρκικών εξαγωγών», εκτιμούν οι αναλυτές της Allianz.Πολλοί αναλυτές προβλέπουν ελεύθερη πτώση της λίρας τους επόμενους μήνες, πτώση που θα πλήξει ακόμη περισσότερο την αγοραστική δύναμη των Τούρκων και θα μπορούσε να αναγκάσει την κυβέρνηση να αναζητήσει τα πολλά δισεκατομμύρια δολάρια που θα χρειασθεί για να εφαρμόσει μέτρα στήριξης των νοιοκοκυριών. Και αυτό, επιπλέον των προεκλογικών υποσχέσεων.Μια ισχυρή αύξηση των επιτοκίων θα μπορούσε να βοηθήσει να σπάσει ο φαύλος κύκλος, αλλά ο πρόεδρος Ερντογάν έχει αποκλείσει αυτήν την υπόθεση κατά την διάρκεια της προεκλογικής εκστρατείας.Ο Atilla Yesilada, της συμβουλευτικής Global Source Partners, φοβάται μήπως η κεντρική τράπεζα της Τουρκίας αναγκασθεί να τυπώσει χρήμα για να χρηματοδοτήσει τις αυξήσεις των μισθών των δημοσίων υπαλλήλων και των συντάξεων που έχει υποσχεθεί ο Ερντογάν.Η Τουρκία θα πρέπει να χρηματοδοτήσει παράλληλα την ανοικοδόμηση των σεισμοπαθών επαρχιών, όπου οι ζημίες έχουν εκτιμηθεί στα 100 δισεκατομμύρια δολάρια.«Με ποιον τρόπο η κυβέρνηση θα χρηματοδοτήσει την ανοικοδόμηση χωρίς να τυπώσει χρήμα, πράγμα που θα προκαλέσει υπερπληθωρισμό; Αυτή είναι μια ερώτηση στην οποία κανείς δεν θέλει να απαντήσει», λέει ο Atilla Yesilada.Για τους αναλυτές, η τουρκική κυβέρνηση δεν θα έχει άλλη επιλογή από την αύξηση των επιτοκίων.Ο Emre Peker του κέντρου Eurasia group εκτιμά ότι η Τουρκία θα δοκιμάσει αρχικά να συγκρατήσει την ζήτηση δολαρίων μέσω «μακροπροληπτικών μέτρων και ελέγχων κεφαλαίων».Ο Ταγίπ Ερντογάν μπορεί τελικά να αναγκασθεί να απαρνηθεί την σταυροφορία κατά των επιτοκίων.«Αλλά η αύξηση των επιτοκίων θα μειώσει τα ίδια κεφάλαια τραπεζών, οι οποίες δεν θα μπορούν να δανεισθούν για καιρό», προειδοποιεί ο Atilla Yesilada."
newsit.gr,https://www.newsit.gr/kosmos/tourkia-theloume-na-proxorisei-to-programma-allios-tha-eksetasoume-enallaktikes-dilonei-o-kalin/3785858/,"Τουρκία: «Θέλουμε να προχωρήσει το πρόγραμμα, αλλιώς θα εξετάσουμε εναλλακτικές», δηλώνει ο Καλίν",18:05 09/03/2023," Ιμπραχιμ Καλιν για F-16: «Θελουμε να προχωρησει το προγραμμα, αλλιως θα εξετασουμε εναλλακτικες»","Στις σχέσεις της Τουρκίας με τις ΗΠΑ όπως επίσης και στο πρόγραμμα των F-16 αναφέρθηκε ο εκπρόσωπος της τουρκικής προεδρίας, Ιμπραχίμ Καλίν, επισημαίνοντας πως η χώρα του ενδιαφέρεται να προχωρήσει το πρόγραμμα ωστόσο, όπως υπογράμμισε «αν όμως δεν προχωρήσει δεν θα είναι το τέλος του κόσμου».«Οι ΗΠΑ είναι ένας από τους πρωταγωνιστές που συνάπτουμε σχέσεις. Είναι σημαντικός παράγοντας, όμως εμείς τον κόσμο δεν τον βλέπουμε από την προοπτική των ΗΠΑ. Την χώρα μας δεν την διαβάζουμε μέσω της Ουάσιγκτον. Δεν επιχειρούμε να καταλάβουμε τη χώρα μας μέσω των εκεί αναλυτών. Εμείς ως προοπτική μας έχουμε τις σχέσεις με τη Ρωσία, με την Κίνα με την Ε.Ε τις χώρες του ΝΑΤΟ της χώρες του Ισλάμ», επισήμανε ο Ιμπραχίμ Καλίν, όπως μεταδίδει ο ανταποκριτής του ΣΚΑΪ, Μανώλης Κωστίδης.Και πρόσθεσε: «Αν κάνουν τα βήματα που ζητάμε θα προχωρήσουμε με τη Σουηδία, αν όμως δεν κάνουν κάτι τότε το θέμα αυτό θα το βάλουμε σε αναμονή»Για τα F-16 δήλωσε χαρακτηριστικά: «Εμείς φυσικά επιθυμούμε να προχωρήσει το πρόγραμμα των F-16. Είναι ένας σημαντικός παράγοντας της Αεροπορίας μας. Αν όμως δεν προχωρήσει δεν θα είναι το τέλος του κόσμου. Δεν έχουμε σκοπό να συγκρουστούμε. Όμως δεν θα επιτρέψουμε να μας κρατάνε ομήρους. Θα εξετάσουμε άλλες εναλλακτικές. Οι δυνάμεις που πίεζαν την Τουρκία επειδή δεν είχε εναλλακτικές πρέπει να δουν τη νέα πραγματικότητα της Τουρκίας. Αν μπλοκάρετε την Τουρκία με ένα μπετόν μπροστά της, τότε η Τουρκία θα βρει έναν άλλον δρόμο θα παρακάμψει και θα συνεχίσει την πορεία της» κατέληξε."
newsit.gr,https://www.newsit.gr/kosmos/tourkia-sygxaritiria-mpainten-kai-poutin-ston-erntogan-gia-ti-niki-tou-stis-ekloges/3785849/,Τουρκία: Συγχαρητήρια Μπάιντεν και Πούτιν στον Ερντογάν για τη νίκη του στις εκλογές,18:05 09/03/2023, «Παζαρια» Ερντογαν - Μπαιντεν στη τηλεφωνημα για τα... συγχαρητηρια - Τα F-16 και η ενταξη της Σουηδιας στο ΝΑΤΟ,"Τηλεφωνική επικοινωνία με τον Τζο Μπάιντεν και τον Βλαντιμίρ Πούτιν είχε ο Ρετζέπ Ταγίπ Ερντογάν, με αφορμή τη νίκη του στο δεύτερο γύρο των εκλογών στην Τουρκία, το βράδυ της Κυριακής (28.05.2023).Όπως μετέδωσε το πρακτορείο Anadolu, ο Αμερικανός πρόεδρος, Τζο Μπάιντεν, συνεχάρη τον Ερντογάν και οι δύο ηγέτες συμφώνησαν να προωθήσουν τις σχέσεις Τουρκίας – ΗΠΑ σε όλους τους τομείς. Στη διάρκεια της τηλεφωνικής επικοινωνίας, ο Ερντογάν έθεσε το ζήτημα της απόκτησης αμερικανικών μαχητικών αεροσκαφών F-16, ενώ από την πλευρά του ο Μπάιντεν ζήτησε από την Άγκυρα να άρει τα εμπόδια που θέτει στην προσχώρηση της Σουηδίας στο ΝΑΤΟ.Λίγο νωρίτερα, ο πρόεδρος της Τουρκίας δέχθηκε το τηλεφώνημα του Ρώσου ομόλογο του, Βλαντιμίρ Πούτιν, ο οποίος επίσης του έδωσε συγχαρητήρια και ευχήθηκε τα αποτελέσματα των εκλογών να είναι ωφέλιμα για τον τουρκικό λαό. Ερντογάν και Πούτιν συμφώνησαν να αναπτύξουν περαιτέρω τη συνεργασία τους και σε περιφερειακά ζητήματα."
newsit.gr,https://www.newsit.gr/kosmos/tourkia-o-erntogan-pairnei-sklira-metra-gia-tin-oikonomia-meta-ti-niki-tou-stis-ekloges/3785721/,Τουρκία: Ο Ερντογάν παίρνει σκληρά μέτρα για την οικονομία μετά τη νίκη του στις εκλογές,18:05 09/03/2023, Ο Ερντογαν ψαχνει τον ανθρωπο «κλειδι» για την... ανασταση της τουρκικης οικονομιας - Μονοδρομος τα σκληρα μετρα σε καρτες και δανεια,"Την ερχόμενη Παρασκευή (02.05.2023) αναμένεται να ανακοινώσει ο Ρετζέπ Ταγίπ Ερντογάν το νέο υπουργικό συμβούλιο της Τουρκίας.Το ενδιαφέρον επικεντρώνεται στο πρόσωπο που θα διαδεχθεί τον Νουρεντίν Νεμπάτι στο υπουργείο Οικονομικών, καθώς -σύμφωνα με πληροφορίες- ο Ρετζέπ Ταγίπ Ερντογάν αναμένεται να ανακοινώσει άμεσα σκληρά μέτρα για να μειωθεί το έλλειμμα του ισοζυγίου των τρεχουσών συναλλαγών. Μεταξύ αυτών των μέτρων, αναμένεται ηκατάργηση ή μείωση των δόσεων πιστωτικών καρτών σε ορισμένα προϊόντα, η αύξηση του ειδικού φόρου κατανάλωσης σε είδη πολυτελείας, καθώς και αλλαγές στα καταναλωτικά δάνεια και τα επιτόκια.Η τουρκική λίρα υποχώρησε σε νέο χαμηλό επίπεδο ρεκόρ έναντι του δολαρίου σήμερα (29.05.2023) αν και οι μετοχές κινήθηκαν ανοδικά, μετά τη χθεσινή νίκη του προέδρου Ρετζέπ Ταγίπ Ερντογάν στις εκλογές.Η λίρα υποχώρησε έως το επίπεδο των 20,065 έναντι του δολαρίου στην αρχή των συναλλαγών στην Ευρώπη, ξεπερνώντας το προηγούμενο χαμηλό ρεκόρ που κατέγραψε την Παρασκευή. Το τουρκικό νόμισμα έχει σημειώσει πτώση άνω του 6% από την αρχή του έτους και έχει χάσει πάνω από το 90% της αξίας του κατά την περασμένη δεκαετία.Ψηλά στην ατζέντα θα βρεθούν επίσης η εξωτερική πολιτική και το προσφυγικό. “Κατά τη νικητήρια ομιλία του, ο πρόεδρος Ερντογάν αναφέρθηκε και στην προσφυγική κρίση, λέγοντας χαρακτηριστικά ότι “θα ενθαρρύνουμε την επιστροφή ακόμη ενός εκατομμυρίου ανθρώπων”. Από αυτό, γίνεται αντιληπτό ότι αναμένεται να ανταποκριθεί στα αιτήματα για την αντιμετώπιση της προσφυγικής κρίσης”, σχολιάζει ο δημοσιογράφος του καναλιού TGRT, Εμρέ Ντινέρ.Και συνεχίζει: “Επιπλέον, τα πρώτα συγχαρητήρια μηνύματα του προέδρου των ΗΠΑ, Τζο Μπάιντεν, και των ηγετών της ΕΕ, που – ειδικά το τελευταίο διάστημα- έχουν αποστασιοποιηθεί από την Τουρκία, αποτελούν σημάδια πρόθεσης συνεργασίας με τη χώρα μας, με τη νίκη του Ερντογάν.Όσον αφορά στην αντιπολίτευση, η ήττα θα φέρει σίγουρα σημαντικές εξελίξεις. Ο πρόεδρος του CHP, Κεμάλ Κιλιτσντάρογλου, ξεκαθάρισε στη μετεκλογική του ομιλία ότι δεν θα παραιτηθεί και υποσχέθηκε ότι θα συνεχίσει να αγωνίζεται. Ωστόσο, η “Συμμαχία του Έθνους”, που αποτελείται από έξι κόμματα της αντιπολίτευσης, αναμένεται να διαλυθεί”."
newsit.gr,https://www.newsit.gr/kosmos/o-solts-proskalese-ton-erntogan-sto-verolino-stoxos-na-dothei-nea-othisi-stis-sxeseis-ton-dyo-xoron/3785815/,Ο Σολτς προσκάλεσε τον Ερντογάν στο Βερολίνο – Στόχος να δοθεί «νέα ώθηση» στις σχέσεις των δυο χωρών,18:05 09/03/2023, Ο Σολτς προσκαλεσε τον Ερντογαν στο Βερολινο – Στοχος να δοθει «νεα ωθηση» στις σχεσεις των δυο χωρων,"Ο Γερμανός καγκελάριος Όλαφ Σολτς ανακοίνωσε σήμερα ότι προσκάλεσε στο Βερολίνο τον νεοεκλεγέντα πρόεδρο της Τουρκίας Ρετζέπ Ταγίπ Ερντογάν.Η πρόσκληση έγινε κατά τη διάρκεια τηλεφωνικής επικοινωνίας με τον Σολτς να δίνει συγχαρητήρια στον Ερντογάν για την επανεκλογή του, με στόχο να δώσει ξανά “νέα ώθηση” στη συνεργασία μεταξύ των δύο χωρών.Η Γερμανία και η Τουρκία, μέλη του ΝΑΤΟ, θέλουν να “εξετάσουν τη συνεργασία μεταξύ των δύο κυβερνήσεων με μια νέα ώθηση” και να “συμφωνήσουν για τις κοινές προτεραιότητες εγκαίρως”, δήλωσε ο εκπρόσωπος του ‘Ολαφ Σολτς, ο Στέφεν Χέμπερστραϊτ, σε δελτίο Τύπου.Για τον σκοπό αυτόν, ο πρόεδρος Ερντογάν “προσκλήθηκε στο Βερολίνο για επίσημη επίσκεψη”, πρόσθεσε χωρίς να διευκρινίσει την ημερομηνία.Ο εκπρόσωπος δήλωσε ότι ο Σολτς υπογράμμισε τις στενές σχέσεις μεταξύ της Γερμανίας και της Τουρκίας, κυρίως ως σύμμαχοι στο ΝΑΤΟ.“Και οι δύο συμφώνησαν να προσεγγίσουν τη συνεργασία μεταξύ των δύο κυβερνήσεων με νέα ώθηση και να συντονίσουν εγκαίρως τις κοινές προτεραιότητες”.Ο εκπρόσωπος δήλωσε ότι οι δύο ηγέτες “θέλουν να συνεργαστούν για την επίτευξη θετικών εξελίξεων στην Ανατολική Μεσόγειο, σε εκκρεμείς αποφάσεις που λαμβάνονται στους κόλπους του ΝΑΤΟ και για τη σχέση της Τουρκίας με την Ευρωπαϊκή Ένωση”.Από την πλευρά της, η τουρκική προεδρία ανακοίνωσε ότι ο Ερντογάν τάχθηκε υπέρ “της λήψης πρωτοβουλιών για την ενίσχυση των διμερών σχέσεων”, οι οποίες επλήγησαν τα τελευταία χρόνια."
newsit.gr,https://www.newsit.gr/politikh/niki-erntogan-sygxaritiria-epistoli-apo-tin-proedro-tis-dimokratias-katerina-sakellaropoulou/3785654/,Νίκη Ερντογάν: Συγχαρητήρια επιστολή από την Πρόεδρο της Δημοκρατίας Κατερίνα Σακελλαροπούλου,18:05 09/03/2023, Σακελλαροπουλου σε Ερντογαν: «Προσβλεπω στην περαιτερω αναπτυξη των σχεσεων Ελλαδας - Τουρκιας»,"Συγχαρητήρια επιστολή έστειλε η Πρόεδρος της Δημοκρατίας, Κατερίνα Σακελλαροπούλου, στον πρόεδρο της Τουρκίας, Ρετζέπ Ταγίπ Ερντογάν, ο οποίος κέρδισε στο δεύτερο γύρο των εκλογών και εξασφάλισε την τρίτη θητεία του.Στην επιστολή της στον Ερντογάν, η Κατερίνα Σακελλαροπούλουαναφέρει ότι προσβλέπει στην περαιτέρω ανάπτυξη των σχέσεων των δύο χωρών στη βάση του διεθνούς δικαίου, με στόχο τη διασφάλιση της περιφερειακής ειρήνης και σταθερότητας, καθώς και των σχέσεων καλής γειτονίας.ΠΗΓΗ: ΑΠΕ-ΜΠΕ"
newsit.gr,https://www.newsit.gr/kosmos/souidia-kai-tourkia-ksekinoun-synomilies-gia-tin-entaksi-sto-nato/3785633/,Σουηδία και Τουρκία ξεκινούν συνομιλίες για την ένταξη στο ΝΑΤΟ,18:05 09/03/2023, Σουηδια και Τουρκια ξεκινουν συνομιλιες για την ενταξη στο ΝΑΤΟ,"Τουρκία και Σουηδία θα έχουν σύντομα συνομιλίες σε επίπεδο υπουργών Εξωτερικών με θέμα την ένταξη της σκανδιναβικής χώρας στο ΝΑΤΟ.Η Σουηδία και η Φινλανδία είχαν υποβάλει μαζί αίτημα ένταξης στο ΝΑΤΟ μετά την ρωσική εισβολή στην Ουκρανία, όμως ενώ η Φινλανδία εντάχθηκε τον Απρίλιο, η Σουηδία δεν τα έχει καταφέρει ακόμη λόγω αντιρρήσεων που προβάλλουν Τουρκία και Ουγγαρία.Ο επικεφαλής της σουηδικής διπλωματίας Τομπίας Μπίλστρομ δήλωσε νωρίτερα σήμερα στο τηλεοπτικό δίκτυο SVT ότι θα συναντηθεί με τον Τούρκο ομόλογό του Μεβλούτ Τσαβούσογλου την Πέμπτη σε μια σύνοδο των υπουργών Εξωτερικών του ΝΑΤΟ στο Όσλο.«Εντούτοις, ενημερωθήκαμε ότι ο υπουργός Εξωτερικών της Τουρκίας δεν θα έρθει, επομένως δεν θα υπάρξει καμία συνάντηση εκεί», ανέφερε εκπρόσωπος του Μπίλστρομ, προσθέτοντας ωστόσο ότι η συνάντηση θα πραγματοποιηθεί «σύντομα».Οι τριβές μεταξύ Τουρκίας και Σουηδίας είναι μακροχρόνιες.Στο παρελθόν, η Σουηδία έχει επικρίνει το ιστορικό της Τουρκίας στον τομέα των ανθρωπίνων δικαιωμάτων και αμφισβητεί την τήρηση της Άγκυρας στα δημοκρατικά πρότυπα.Η Τουρκία υποστηρίζει ότι η Σουηδία προσφέρει καταφύγιο σε μέλη οργανώσεων που η Άγκυρα θεωρεί τρομοκράτες. Επίσης η Τουρκία αναφέρει πως η σκανδιναβική χώρα δεν έχει εκπληρώσει τους όρους της συμφωνίας που επιτεύχθηκε στη Μαδρίτη τον περασμένο Ιούνιο, που είχαν σκοπό να κατευναστούν οι ανησυχίες της Άγκυρας στον τομέα της ασφάλειας.Οι συζητήσεις μεταξύ των δύο χωρών για το ΝΑΤΟ σταμάτησαν κατά τη διάρκεια των τουρκικών εκλογών, τις οποίες κέρδισε χθες στον δεύτερο γύρο ο νυν πρόεδρος Ρετζέπ Ταγίπ Ερντογάν.«Προσμένω να μπορέσω να αλλάξω ταχύτητα και να επιταχύνω τα πράγματα τώρα που ξέρουμε ποιο είναι το αποτέλεσμα», δήλωσε ο Μπίλστρομ.Ο ίδιος επανέλαβε ότι η σουηδική κυβέρνηση ελπίζει η χώρα να μπορέσει να γίνει το 32ο κράτος μέλος του ΝΑΤΟ μέχρι τη σύνοδο κορυφής της Συμμαχίας, που θα διεξαχθεί στη λιθουανική πρωτεύουσα Βίλνιους στις 11-12 Ιουλίου."
newsit.gr,https://www.newsit.gr/kosmos/retzet-tagip-erntogan-o-anthropos-pou-fylakizei-tous-antipalous-tou-kai-den-kounietai-fyllo/3785535/,Ρετζέτ Ταγίπ Ερντογάν: Ο άνθρωπος που φυλακίζει τους αντιπάλους του και δεν κουνιέται φύλλο,18:05 09/03/2023," Ρετζετ Ταγιπ Ερντογαν, ο ανθρωπος που φυλακιζει τους αντιπαλους του και δεν κουνιεται φυλλο","Η θητεία του Ρετζέπ Ταγίπ Ερντογάν στην προεδρεία της Τουρκίας έχει συνδεθεί με απολύσεις, φυλακίσεις ή ακόμα και εξορίες για δεκάδες χιλιάδες αντιφρονούντες, στρατιωτικούς, δικαστικούς, πανεπιστημιακούς ή καλλιτέχνες.Η καταστολή άρχισε σε μεγάλη κλίμακα μετά τις εκδηλώσεις διαμαρτυρίας του Γκεζί, που ξεκίνησαν από την Κωνσταντινούπολη τον Μάιο 2013 και εντάθηκε δραματικά μετά την απόπειρα πραξικοπήματος του 2016.Μάλιστα κατά την διάρκεια της προεκλογικής του εκστρατείας ο Ταγίπ Ερντογάν δεν έκανε νύξη για αμνηστία.Ο Οσμάν Καβάλα, 65 ετών, φιλάνθρωπος, βρίσκεται στην φυλακή από το 2017 καταδικασμένος σε ισόβια κάθειρξη.Το Ευρωπαϊκό Δικαστήριο για τα Δικαιώματα του Ανθρώπου έκρινε το 2019 ότι η σύλληψη του εκδότη και επιχειρηματία είχε ως στόχο την φίμωσή του και την αποθάρρυνση και άλλων υπέρμαχων των ανθρωπίνων δικαιωμάτων.Η καταδίκη του Οσμάν Καβάλα επικυρώθηκε σε δεύτερο βαθμό τον Δεκέμβριο 2022. Καταδικάσθηκε για «απόπειρα ανατροπής της κυβέρνησης» του Ερντογάν και για «χρηματοδότηση του κινήματος του Γκεζί», το οποίο εξαπλώθηκε στην Τουρκία.Οι δικαστές διατήρησαν επίσης τις ποινές κάθειρξης 18 ετών που απαγγέλθηκαν στο τέλος του Απριλίου κατά επτά συγκατηγορουμένων του. Ανάμεσά τους, ο Ταϊφούν Καχραμάν, πολεοδόμος στον δήμο της Κωνσταντινούπολης και πολλοί αρχιτέκτονες.Η παραγωγός Τζιγκντέμ Ματέρ, ο ερευνητής Χακάν Αλτινάι ή ακόμη ο δικηγόρος Τζαν Αταλάι, ο οποίος εξελέγη βουλευτής από το κελί της φυλακής, έχουν επίσης καταδικαστεί για το Γκεζί.Το τουρκικό καθεστώς είχε ξεκινήσει στην δεκαετία του 2000 συνομιλίες με στόχο την επίτευξη συμφωνίας με το PKK. Μετά την αποτυχία τους το 2015, η ένοπλη σύγκρουση επανελήφθη, καθώς και η καταστολή.Ηγετική φυσιογνωμία του φιλοκουρδικού κόμματος HDP, ο Σελαχατίν Ντεμιρτάς βρίσκεται στην φυλακή από το τέλος του 2016, κατηγορούμενος για «τρομοκρατική προπαγάνδα».Κατηγορείται για πολλές δεκάδες εγκλήματα και αδικήματα, ανάμεσά τους «εξύβριση του προέδρου», σχέσεις με το PKK. Ο Σελαχατίν Ντεμιρτάς απειλείται με ποινή κάθειρξης 142 ετών.Αρνείται τις κατηγορίες και το Συμβούλιο της Ευρώπης ζητά συστηματικά την αποφυλάκισή του βάσει απόφασης του Ευρωπαϊκού Δικαστηρίου για τα Δικαιώματα του Ανθρώπου.Το HDP ζητά επίσης την αποφυλάκιση του Γκιουλτέν Κισανάκ και του Σελτζούκ Μιζρακλί, πρώην δημάρχων του Ντιγιάρμπακιρ, και της Φιγκέν Γιουκσεκντάγκ, πρώην συμπροέδρου του HDP.Αλλος σημαντικός αντίπαλος του καθεστώτος και του Ερντογάν είναι ο Εκρέμ Ιμάμογλου, δήμαρχος της Κωνσταντινούπολης, που απέσπασε θριαμβευτική νίκη επί του κυβερνώντος AKP το 2019. Τον Δεκέμβριο 2022, καταδικάστηκε σε φυλάκιση 2 ετών και 7 μηνών και σε στέρηση των πολιτικών του δικαιωμάτων για «εξύβριση» των μελών της εκλογικής επιτροπής. Εχει υποβάλει έφεση.Η αντιπολίτευση στον Ερντογάν ανησυχεί για περαιτέρω περιστολή της ελευθερίας της έκφρασης και του Τύπου.Η κατηγορία της «εξύβρισης του προέδρου» χρησιμοποιείται ευρέως – 16.753 απαγγελίες κατηγοριών το 2022 – για την φίμωση κάθε επικριτικής φωνής, καθώς και ένας «νόμος περί παραπληροφόρησης» που τέθηκε σε ισχύ πέρυσι.Περί τους 40 δημοσιογράφοι βρίσκονται στην φυλακή και δεκάδες έχουν αναγκαστεί να εγκαταλείψουν την Τουρκία, όπως ο Τζαν Ντουντάρ. Πρώην διευθυντής της εφημερίδας Cumhuriyet, φυλακίστηκε τον Νοέμβριο 2015 για την δημοσίευση ρεπορτάζ που έδειχνε τις αποστολές όπλων της Άγκυρας προς την οργάνωση Ισλαμικό Κράτος στην Συρία. Στο τέλος του 2020, καταδικάστηκε ερήμην σε κάθειρξη 27 ετών και 6 μηνών. Βρίσκεται από το 2016 στην Γερμανία.Περισσότεροι από χίλιοι πανεπιστημιακοί έγιναν στόχος του πογκρόμ του 2016 επειδή υπέγραψαν κείμενο που καλούσε σε ειρήνευση και κατήγγελλε την συνέχιση της σύγκρουσης ανάμεσα στην Άγκυρα και το PKK.Πηγή ΑΠΕ ΜΠΕ"
newsit.gr,https://www.newsit.gr/kosmos/ekloges-tourkia-sygxaritiria-ston-retzep-tagip-erntogan-apo-ton-niko-xristodoulidi/3785494/,Εκλογές Τουρκία: Συγχαρητήρια στον Ρετζέπ Ταγίπ Ερντογάν από τον Νίκο Χριστοδουλίδη,18:05 09/03/2023, Συγχαρητηρια Χριστοδουλιδη σε Ερντογαν για τη νικη του στις εκλογες,"Ο Πρόεδρος της Κυπριακής Δημοκρατίας Νίκος Χριστοδουλίδης συνεχάρη τον Πρόεδρο της Τουρκίας Ρετζέπ Ταγίπ Ερντογάν για τη νίκη του στις χτεσινές (28.05.2023) εκλογές και την επανεκλογή του στο αξίωμα.«Θεωρώ ότι είναι ένα σημαντικό ορόσημο που έχει ολοκληρωθεί με εκλογή του κ. Ρετζέπ Ταγίπ Ερντογάν. Θέλω να αξιοποιήσω τη σημερινή ευκαιρία για να τον συγχαρώ για την επανεκλογή του και να τονίσω για ακόμη μια φορά τη δική μας ετοιμότητα για επανέναρξη των συνομιλιών από εκεί που έμειναν στο Κραν Μοντανά», δήλωσε ο Νίκος Χριστοδουλίδης.Ο κύριος Χριστοδουλίδης παραχώρησε δηλώσεις στους δημοσιογράφους, στο πλαίσιο εκδήλωσης του υπουργείου Ενέργειας και των εταιρειών δραστηριοποίησης στον τομέα των υδρογονανθράκων, όπου και απηύθυνε χαιρετισμό, προσθέτοντας: «Αντιλαμβάνεστε ότι μετά την ολοκλήρωση της εκλογικής διαδικασίας, η προσπάθεια μας μπαίνει σε ένα δεύτερο στάδιο, γιατί ήταν ορόσημο και ελπίζουμε να υπάρξουν σύντομα εξελίξεις».Ο Πρόεδρος Χριστοδουλίδης, μεταξύ άλλων, σημείωσε σχετικά με το εν λόγω εργαστήριο που πραγματοποιήθηκε σε κεντρικό ξενοδοχείο της Λευκωσίας ότι: «Είναι η ένδειξη του πόσο ψηλά στις προτεραιότητες μας είναι η αξιοποίηση του φυσικού αερίου. Δυόμιση μήνες μετά την ανάληψη των καθηκόντων μας ως νέα κυβέρνηση παρουσιάζουμε ένα ξεκάθαρο προσανατολισμό. Υπάρχουν τρία βασικά δεδομένα. Το πρώτο αφορά τις υψηλές τιμές ηλεκτρισμού στην εγχώρια αγορά, το δεύτερο αφορά την προσπάθεια της ΕΕ για απεξάρτηση από το ρωσικό φυσικό αέριο και το τρίτο αφορά τις προοπτικές της Ανατολικής Μεσογείου σε συνδυασμό με τις εξαίρετες σχέσεις που η Κυπριακή Δημοκρατία έχει με τα γειτονικά κράτη.Η στρατηγική μας αποσκοπεί στο να φέρουμε όλα αυτά τα τρία δεδομένα μαζί με πρωταρχικό στόχο φυσικά την εγχώρια αγορά, είμαστε υπόλογοι έχουμε υποχρέωση έναντι των πολιτών της Κυπριακής Δημοκρατίας και την ίδια στιγμή να αξιοποιήσουμε την ευκαιρία που υπάρχει αυτή τη στιγμή σε ευρωπαϊκό επίπεδο για να ενισχύσουμε την προσπάθεια της ΕΕ για απεξάρτηση από το ρωσικό φυσικό αέριο. Άρα, να φέρουμε αυτά τα δύο μαζί αξιοποιώντας τις προοπτικές της Ανατολικής Μεσογείου και τις εξαιρετικές σχέσεις με τα γειτονικά κράτη». Ερωτηθείς για τα συγκριτικά πλεονεκτήματα της Κύπρου, ο Πρόεδρος της Δημοκρατίας είπε ότι «η Κυπριακή Δημοκρατία είναι κράτος μέλος της ΕΕ και σήμερα το Εργαστήρι είναι ακριβώς για να παρουσιάσουμε την προστιθέμενη αξία της αξιοποίησης της Κυπριακής Δημοκρατίας.Η λύση της Κυπριακής Δημοκρατίας δεν αναιρεί τις άλλες επιλογές. Έχουμε εξαιρετικές σχέσεις με τα γειτονικά κράτη, μιλήσαμε και θα μιλήσουν και στη συνέχεια οι ειδικοί για την ανάγκη να δημιουργηθούν συνέργειες που στο τέλος της ημέρας θα είναι προς όφελος όλων των κρατών της περιοχής και της ίδιας της ΕΕ». Ερωτηθείς πώς συμβαδίζει με τις επιθυμίες της ΚΔ το πλάνο που κατέθεσε την περασμένη Παρασκευή η εταιρεία Chevron, ο Πρόεδρος της Δημοκρατίας είπε ότι «είναι αυτό που συζητούμε. Είναι σημαντικό ότι υπάρχει ένα σχέδιο ανάπτυξης, επιτέλους, αντιλαμβάνεστε πόσο σημαντικό είναι για μας να υπάρξει σχέδιο ανάπτυξης, έγινε ήδη μια πρώτη επαφή, η Chevron αναμένει από εμάς και θα της δοθούν άμεσα τα σχόλια μας στη δική της πρόταση και είναι όλα αυτά μέσα στο πλαίσιο που γίνεται και το Εργαστήρι σήμερα.Είναι εδώ εταιρείες που δραστηριοποιούνται στην περιοχή μας, εταιρείες που πιστεύουν στην προοπτική της Ανατολικής Μεσογείου και ακριβώς γίνονται όλα αυτά για να ανακοινωθούν και οι τελικές μς αποφάσεις. Έχουμε το πλάνο, τον σχεδιασμό, έχουν προχωρήσει οι διαβουλεύσεις σε σημαντικό βαθμό και ο στόχος μας είναι πρώτα η εσωτερική αγορά, να ανταποκριθούμε σε αυτά που αναμένουν από εμάς οι Κύπριοι πολίτες και την ίδια στιγμή να αξιοποιήσουμε τις διεθνείς συγκυρίες».Σε ερώτηση αν η Κυπριακή Κυβέρνηση βρίσκεται σε συνεχή συντονισμό με την Κυβέρνηση του Ισραήλ, ο Πρόεδρος της Δημοκρατίας είπε ότι «με όλες τις Κυβερνήσεις συζητούμε. Να σας θυμίσω ότι είχα επισκεφθεί την Αίγυπτο και το Ισραήλ συνοδεία και του Υπουργού Ενέργειας, ο οποίος θα μεταβεί τις επόμενες των ημερών στο Ισραήλ και, ναι, είμαστε σε συντονισμό με τις γειτονικές Κυβερνήσεις, έχουμε εξαιρετικές σχέσεις και συζητάμε αυτό τον σχεδιασμό μας»."
newsit.gr,https://www.newsit.gr/kosmos/niki-erntogan-o-mathiou-mpraiza-mila-sto-newsit-gr-gia-tin-epomeni-mera-sta-ellinotourkika/3784195/,Νίκη Ερντογάν: Ο Μάθιου Μπράιζα μιλά στο newsit.gr για την επόμενη μέρα στα ελληνοτουρκικά,18:05 09/03/2023, «Ελλαδα και Τουρκια θα μεινουν στις θεσεις τους αλλα η ενταση θα μειωθει» - Πρωην Αμερικανος ΥΦΕΞ μιλα στο newsit.gr,"Ο Μάθιου Μπράιζα, Αμερικανός πρώην διπλωμάτης, ο οποίος έχει διατελέσει υφυπουργός Εξωτερικών των ΗΠΑ, μίλησε στο newsit.gr για την επόμενη ημέρα στις σχέσεις Ελλάδας – Τουρκίας, μετά τη νίκη του Ρετζέπ Ταγίπ Ερντογάν στο δεύτερο γύρο των προεδρικών εκλογών.Το… σκηνικό φαίνεται ότι δεν θα αλλάξει – όπως προκύπτει και από τις δηλώσεις που έκανε στο newsit.gr στέλεχος του κυβερνώντος κόμματος AKP– ωστόσο ο Μάθιου Μπράιζα εμφανίζεται αισιόδοξος, εκτιμώντας ότι ο πρόεδρος της Τουρκίας, που εξασφάλισε την τρίτη θητεία του, θα… ρίξει τους τόνους.“Φαίνεται πως η Νέα Δημοκρατία και ο Κυριάκος Μητσοτάκης θα συνεχίσουν να κυβερνούν την Ελλάδα. Στην περίπτωση αυτή, δεν πρέπει να περιμένουμε μεγάλες αλλαγές στις ελληνοτουρκικές σχέσεις”, σχολιάζει αρχικά.Και εξηγεί: “Μία αλλαγή που θα μπορούσε να υπάρξει, είναι ο Ερντογάν να ρίξει τους τόνους, συγκριτικά με την προεκλογική περίοδο και τα προηγούμενα χρόνια που είχε γίνει πολύ σκληρός με την Ελλάδα. Νομίζω, ότι η τραγωδία με τους σεισμούς της 6ης Φεβρουαρίου βοήθησε να πέσουν οι τόνοι. Η άμεση ανταπόκριση της Ελλάδας, η αλληλεγγύη που έδειξε στους σεισμοπαθείς, βοήθησαν ώστε να… μαλακώσει η αντιμετώπιση του Ερντογάν προς αυτήν.Ωστόσο, τα προβλήματα στις ελληνοτουρκικές σχέσεις παραμένουν: Η αμφισβήτηση των θαλασσίων συνόρων, η ΑΟΖ στο Αιγαίο και την Ανατολική Μεσόγειο, η Κύπρος… Και δεν βλέπω καμία από τις δύο πλευρές να αλλάζει την προσέγγιση της στο Κυπριακό. Αν είχε κερδίσει ο Κεμάλ Κιλιτσντάρογλου, ίσως θα επεδίωκε μία λύση στη βάση της Διζωνικής Δικοινοτικής Ομοσπονδίας“.Σύμφωνα με τον Μάθιου Μπράιζα, “οι διαφορετικές οπτικές των χωρών θα παραμείνουν, αλλά πιστεύω ότι η ένταση και οι αρνητικές δηλώσεις θα μειωθούν”. Μάλιστα, σχολιάζει ότι “μετά τον Αύγουστο του 2020, όταν συγκρούστηκε το ‘Κεμάλ Ρέις” με την φρεγάτα “Λήμνος”, η Τουρκία δεν έχει στείλει άλλα ερευνητικά πλοία στην περιοχή και εστιάζει κυρίως στη Μαύρη Θάλασσα”. Αυτό, ερμηνεύεται από τον Μάθιου Μπράιζα, ως “μια κίνηση του Ερντογάν για αποκλιμάκωση της έντασης με την Ελλάδα”."
newsit.gr,https://www.newsit.gr/politikh/ekloges-tourkia-sygxaritiria-ston-retzep-tagip-erntogan-apo-ton-prothypourgo-ioanni-sarma/3785402/,Εκλογές Τουρκία: Συγχαρητήρια στον Ρετζέπ Ταγίπ Ερντογάν από τον πρωθυπουργό Ιωάννη Σαρμά,18:05 09/03/2023, Συγχαρητηρια απο τον πρωθυπουργο Ιωαννη Σαρμα στον Ρετζεπ Ταγιπ Ερντογαν για τη νικη του στις εκλογες,"Ο πρωθυπουργός, Ιωάννης Σαρμάς, συνεχάρη με επιστολή του τον Πρόεδρο της Τουρκίας, Ρετζέπ Ταγίπ Ερντογάν, για τη νίκη του στις χθεσινές (28.05.2023) εκλογές και την επανεκλογή του στο αξίωμα και ευχήθηκε ειρήνη και ευημερία στον τουρκικό λαό.Ο ακλόνητος Ρετζέπ Ταγίπ Ερντογάν κέρδισε την Κυριακή τον δεύτερο γύρο των προεδρικών εκλογών που διεξήχθησαν στην Τουρκία, μετά τις οποίες παραμένει κυρίαρχος της χώρας για άλλα πέντε χρόνια."
newsit.gr,https://www.newsit.gr/kosmos/ekloges-tourkia-pire-tin-katifora-i-lira-meta-ti-niki-erntogan-konta-se-istorika-xamila/3785371/,Εκλογές Τουρκία: Πήρε την κατηφόρα η λίρα μετά τη νίκη Ερντογάν – Κοντά σε ιστορικά χαμηλά,18:05 09/03/2023, «Βυθιστηκε» η τουρκικη λιρα μετα τη νικη Ερντογαν στις εκλογες – Κοντα σε ιστορικα χαμηλα,"Η τουρκική λίρα υποχώρησε σε νέο χαμηλό επίπεδο ρεκόρ έναντι του δολαρίου σήμερα (29.05.2023) αν και οι μετοχές κινήθηκαν ανοδικά μετά τη χθεσινή νίκη του προέδρου Ρετζέπ Ταγίπ Ερντογάν στις προεδρικές εκλογές.Η λίρα υποχώρησε έως το επίπεδο των 20,065 έναντι του δολαρίου στην αρχή των συναλλαγών στην Ευρώπη, ξεπερνώντας το προηγούμενο χαμηλό ρεκόρ που κατέγραψε την Παρασκευή. Το τουρκικό νόμισμα έχει σημειώσει πτώση άνω του 6% από την αρχή του έτους και έχει χάσει πάνω από το 90% της αξίας του κατά την περασμένη δεκαετία. «Με τη νίκη του Ρετζέπ Ταγίπ Ερντογάν στις εκλογές, καταγράφεται περαιτέρω πίεση στην τουρκική λίρα», δήλωσε ο Μπέντζαμιν Πίκτον, υψηλόβαθμο στέλεχος της Rabobank.Ο Ερντογάν κυριάρχησε παρά τα χρόνια οικονομικής αναταραχής, κάτι που οι επικριτές αποδίδουν στις ανορθόδοξες οικονομικές πολιτικές, τις οποίες η αντιπολίτευση είχε δεσμευθεί να αντιστρέψει.Οι μετοχές σημείωναν άνοδο με τον δείκτη αναφοράς BIST-100 να ενισχύεται κατά 3,5% και τον τραπεζικό δείκτη να σημειώνει άνοδο άνω του 1%. Το ποσοστό των ξένων διαχειριστών κεφαλαίων που διακρατούν τουρκικές μετοχές έχει μειωθεί τα τελευταία χρόνια και οι εγχώριοι επενδυτές είναι αυτοί που διαδραματίζουν καθοριστικό ρόλο στις αγορές.«Μια νίκη Ερντογάν δεν προσφέρει ανακούφιση σε κανέναν ξένο επενδυτή», δήλωσε ο Χασνάιν Μάλικ, επικεφαλής ανάλυσης στην Tellimer. «Μόνο ο πιο αισιόδοξος θα μπορούσε να ελπίζει ότι ο Ερντογάν νιώθει τώρα επαρκώς ασφαλής από πολιτική άποψη για να στραφεί σε ορθόδοξη οικονομική πολιτική»."
newsit.gr,https://www.newsit.gr/kosmos/ekloges-tourkia-meli-alla-kai-karfia-apo-ta-germanika-mme-gia-ti-niki-tou-erntogan/3785264/,"Εκλογές Τουρκία: «Μέλι», αλλά και «καρφιά» από τα γερμανικά ΜΜΕ για τη νίκη του Ερντογάν",18:05 09/03/2023," «Μελι», αλλα και «καρφια» απο τα γερμανικα ΜΜΕ για τη νικη του Ερντογαν στις τουρκικες εκλογες","Τα γερμανικά ΜΜΕ αφιερώνουν εκτενή ρεπορτάζ και αναλύσεις στην επικράτηση του Ρετζέπ Ταγίπ Ερντογάν στον δεύτερο γύρο των προεδρικών εκλογών στην Τουρκία που διεξήχθη χθες Κυριακή (28.5.2023), με την ανησυχία για τη μελλοντική στάση του προέδρου των γειτόνων μας και την πορεία της χώρας να καταγράφεται από το σύνολο των αρθρογράφων.«Ο Ρετζέπ Ταγίπ Ερντογάν κερδίζει τρίτη θητεία. Θεωρεί την εκλογική νίκη του ως επιβεβαίωση των πολιτικών του. Επομένως, στο μέλλον θα κοιτάζει ακόμη λιγότερο προς τη Δύση», προβλέπει σε σχόλιό της η οικονομική εφημερίδα Handelsblatt για τη μεγάλη νίκη του Τούρκου προέδρου στις εκλογές.Το περιοδικό Der Spiegel, σε άρθρο υπό τον τίτλο «Αιωνίως Ερντογάν», επισημαίνει ότι η προεκλογική εκστρατεία του προέδρου της Τουρκίας «βασίστηκε σε ένα μείγμα θρησκευτικότητας και εθνικισμού, ενώ οι εκλογές εξελίχθηκαν σε υπαρξιακό ζήτημα: “Μια πατρίδα, μια σημαία, ένα έθνος, μια καρδιά”, έλεγε ο Ερντογάν και εμφανιζόταν σαν άγκυρα σε θυελλώδεις καιρούς, πατέρας και προστάτης του έθνους».Επιπλέον, αναφέρεται στο δημοσίευμα, έλεγχε απόλυτα τα ΜΜΕ. «Ενδεικτικά, ο κρατικός σταθμός TRT από την 1η Απριλίου έως την 1η Μαΐου μετέδωσε 32 ώρες Ερντογάν και 32 λεπτά Κιλιτσντάρογλου».Η αντιπολίτευση «είχε ακόμη να αντιμετωπίσει έναν κρατικό μηχανισμό που λειτουργούσε ως μηχανή προεκλογικής εκστρατείας για τον πρόεδρο. Η συντριπτική πλειονότητα των ΜΜΕ μετέδιδε αφιλτράριστη κυβερνητική προπαγάνδα. Οι εκλογές μπορεί να ήταν σε μεγάλο βαθμό ελεύθερες, αλλά δεν ήταν δίκαιες», τονίζεται και εκφράζεται η πεποίθηση ότι «η διακυβέρνηση της Τουρκίας δεν θα γίνει ευκολότερη για τον Ερντογάν. Αν και κέρδισε άλλες εκλογές, σχεδόν η μισή χώρα είναι εναντίον του. Στο παρελθόν, ο Ερντογάν απάντησε στην κριτική κυρίως με καταστολή. Εκφράζονται φόβοι ότι θα συνεχίσει την ίδια πορεία».Στο άρθρο επισημαίνονται ακόμη οι δηλώσεις του Ταγίπ Ερντογάν μετά τη νίκη, σχετικά με τους ΛΟΑΤΚΙ. «Η οικογένεια ως θεσμός αυτού του κράτους είναι ισχυρή. Αυτό το έθνος δεν θα παράγει ΛΟΑΤΚΙ», δήλωσε. «Αυτή η στάση δεν προκαλεί έκπληξη, αλλά το γεγονός ότι ο Ερντογάν το τονίζει τώρα μπορεί να θεωρηθεί ως δώρο στους νέους εταίρους του, τα μικρά ισλαμιστικά κόμματα», εκτιμά ο αρθρογράφος.Η Frankfurter Allgemeine Zeitung αναφέρεται στη νίκη του Ρετζέπ Ταγίπ Ερντογάν στις περιοχές που επλήγησαν από τους φονικούς σεισμούς τον Φεβρουάριο και διαπιστώνει ότι «ούτε ο υψηλός πληθωρισμός ούτε ο καταστροφικός σεισμός εμπόδισαν» τους Τούρκους «να του εμπιστευτούν ξανά μετά από είκοσι χρόνια στην εξουσία», ενώ από την επινίκια ομιλία του αναδεικνύει το σημείο όπου ο Τούρκος πρόεδρος, Ρετζέπ Ταγίπ Ερντογάν, απευθύνεται στο εξωτερικό: «Κανείς δεν μπορεί να κουνάει το δάχτυλο σε αυτή τη χώρα. Κανείς δεν μπορεί να αμφισβητήσει τα επιτεύγματά της».«Επιστροφή στο μέλλον» είναι ο τίτλος της Süddeutsche Zeitung. «Τελικά, ο Ρετζέπ Ταγίπ Ερντογάν κέρδισε ξανά τον δεύτερο γύρο στην Τουρκία. Ήδη δηλώνει ότι θέλει να μείνει “μέχρι τον τάφο”», σχολιάζει.Στο πρώτο κανάλι της γερμανικής δημόσιας τηλεόρασης ARD, στην ανταπόκριση από την Τουρκία υπογραμμίζεται ότι «ενώ οι υποστηρικτές του νυν προέδρου είναι της γνώμης ότι μόνο εκείνος μπορεί να φέρει την Τουρκία μπροστά, πολλοί υποστηρικτές της αντιπολίτευσης φοβούνται ότι η χώρα θα μπορούσε να συρθεί περαιτέρω προς την απολυταρχία, φοβούνται ότι θα υπάρξουν περαιτέρω παραβιάσεις στο κράτος δικαίου, στα δικαιώματα των γυναικών, στην οικονομία». Επιπλέον, επισημαίνεται το γεγονός ότι «πολλοί νέοι δήλωναν δεν επιθυμούν να μείνουν στη χώρα με πρόεδρο τον Ρετζέπ Ταγίπ Ερντογάν, καθώς λείπουν οι οικονομικές ευκαιρίες, οι κοινωνικές, οι πολιτικές εναλλακτικές».Το περιοδικό Focus στην ψηφιακή έκδοσή του φιλοξενεί δήλωση του επικεφαλής του προγράμματος για τη Μεσόγειο του ΕΛΙΑΜΕΠ, Ρόναλντ Μαϊνάρντους, ο οποίος δηλώνει ότι «αυτές οι εκλογές διεξήχθησαν κάτω από εντελώς άδικες συνθήκες» και εξηγεί ότι «η ψηφοφορία με τη στενή έννοια ήταν ελεύθερη, αλλά δεν μπορεί να τεθεί θέμα ίσων ευκαιριών μεταξύ των υποψηφίων».«Ο αχτύπητος», είναι ο τίτλος ανάλυσης της Die Welt, στην οποία τονίζεται ότι «Βερολίνο και Βρυξέλλες πρέπει να προσαρμοστούν σε άλλα πέντε χρόνια με έναν δύσκολο εταίρο».«Γιατί ο Ρετζέπ Ταγίπ Ερντογάν είναι τόσο δημοφιλής; Από τη μια, υπάρχει η επιτυχημένη πολιτική ταυτότητάς του. Στην αρχή της καριέρας του, έδωσε φωνή σε εκείνους που είχαν συχνά αισθανθεί μειονεκτικά έναντι της αστικής, κοσμικής ελίτ: την παραμελημένη, συντηρητική, πιστή πλειοψηφία από την Ανατολία. Για μεγάλο χρονικό διάστημα, οι γυναίκες που φορούσαν μαντίλα δεν επιτρεπόταν να παρακολουθήσουν μαθήματα σε πανεπιστήμια κι αποκλείονταν από τις δημόσιες υπηρεσίες. Ο Ρετζέπ Ταγίπ Ερντογάν δεν χρειάστηκε να στείλει τις κόρες του στο εξωτερικό για σπουδές. Ο νόμος έχει αλλάξει εδώ και καιρό Οι υποστηρικτές του πιστεύουν τις δηλώσεις του. Δεν είναι περίεργο, αφού ο πρόεδρος και οι συμπολεμιστές του ελέγχουν τη δημόσια αφήγηση», σχολιάζει η Die Welt.Και καταλήγει με την επόμενη κρίσιμη εκλογική αναμέτρηση στην Τουρκία, στις τοπικές εκλογές του 2024. «Ο Ερντογάν δεν θα ήταν Ερντογάν αν δεν κοίταζε ήδη τον επόμενο αγώνα. Στη νικητήρια ομιλία του, έκανε ήδη εκστρατεία για ψήφους στις τοπικές εκλογές του επόμενου έτους. “Είμαστε έτοιμοι να κερδίσουμε στην Κωνσταντινούπολη;” φώναξε στο πλήθος. Η πόλη όπου μεγάλωσε ο Ερντογάν και ξεκίνησε την πολιτική του καριέρα έπεσε στα χέρια της αντιπολίτευσης στις τοπικές εκλογές του 2019. Αυτό ήταν πάντα αγκάθι στο μάτι του προέδρου. Φαίνεται ότι ο “τουρκικός αιώνας” είναι μόνο η αρχή για τον Ερντογάν», καταλήγει το σχόλιο.Το «δίκτυο συντακτών» RND, σε ανάλυση υπό τον τίτλο «Ανίκητος πολιτικός – εξαίρεση», αναλύει τα προβλήματα που καλείται να αντιμετωπίσει ο νικητής των εκλογών.«Ο Ρετζέπ Ταγίπ Ερντογάν τροφοδότησε την κρίση με πολλά εκλογικά δώρα. Μετά την εκλογική του νίκη, θα πρέπει πλέον να πληρώσει ο ίδιος –και όχι η αντιπολίτευση– την εγχώρια μιζέρια», σημειώνει και αναφέρεται στο γεγονός ότι αυτή θα πρέπει να είναι η τελευταία θητεία του τούρκου προέδρου: «Οι επικριτές φοβούνται ότι ο ολοένα πιο αυταρχικός Ερντογάν θα κρατήσει επίσης πιο σκληρή στάση στο εσωτερικό.Αρκετοί επικριτές της κυβέρνησης βρίσκονται στη φυλακή, η εκλογική νίκη του Ρετζέπ Ταγίπ Ερντογάν είναι ιδιαίτερα πικρή γι’ αυτούς — έχουν ελάχιστες ελπίδες να αποφυλακιστούν. Το δικαστικό σώμα στην Τουρκία δεν είναι πλέον ανεξάρτητο. Τα περισσότερα ΜΜΕ ελέγχονται από το περιβάλλον του Ρετζέπ Ταγίπ Ερντογάν. Ο Ερντογάν –ο οποίος ανέλαβε την πρωθυπουργία τον Μάρτιο του 2003– εκλέγεται τώρα πρόεδρος μέχρι το 2028. Σύμφωνα με το Σύνταγμα, δεν του επιτρέπεται να είναι ξανά υποψήφιος. Αν επιμείνει σε αυτό και παραιτηθεί οικειοθελώς σε πέντε χρόνια, θα έχει κυβερνήσει την Τουρκία για περισσότερο από ένα τέταρτο του αιώνα χωρίς ποτέ να καταψηφιστεί», συνοψίζει η εφημερίδα.Ο όμιλος μέσων ενημέρωσης Funke φιλοξενεί δήλωση του επικεφαλής της κοινοβουλευτικής ομάδας του Ευρωπαϊκού Λαϊκού Κόμματος στο Ευρωπαϊκό Κοινοβούλιο Μάνφρεντ Βέμπερ, ο οποίος τάσσεται υπέρ του τερματισμού της ενταξιακής διαδικασίας της Τουρκίας στην ΕΕ. «Τα τελευταία χρόνια έδειξαν ότι η στενή συνεργασία είναι σημαντική, αλλά κανείς δεν θέλει πλέον την πλήρη ένταξη της Τουρκίας στην ΕΕ — ούτε η Τουρκία, ούτε η ΕΕ. Πρέπει να αφήσουμε αυτή τη διαδικασία στην άκρη γιατί περισσότερο εμποδίζει τις καλύτερες σχέσεις παρά τις υποστηρίζει», έκρινε ο κ. Βέμπερ."
newsit.gr,https://www.newsit.gr/kosmos/ekloges-tourkia-sygxaritiria-se-erntogan-apo-mpainten-zelenski-makron-poutin-gia-ti-niki/3785253/,"Εκλογές Τουρκία: Συγχαρητήρια σε Ερντογάν από Μπάιντεν, Ζελένσκι, Μακρόν, Πούτιν για τη νίκη",18:05 09/03/2023," Συγχαρητηρια σε Ερντογαν απο Μπαιντεν, Ζελενσκι, Μακρον, Πουτιν για τη νικη στις τουρκικες εκλογες","Από τον Τζο Μπάιντεν, τον Βολοντίμιρ Ζελένσκι, τον Εμανουέλ Μακρόν και τον πρίγκιπα διάδοχο της Σαουδικής Αραβίας Μοχάμεντ μπιν Σαλμάν ως τον τον Βλαντιμίρ Πούτιν, αρχηγοί κρατών και κυβερνήσεων απηύθυναν τα συγχαρητήριά τους στον Ρετζέπ Ταγίπ Ερντογάν για τη νίκη του στον δεύτερο γύρο των προεδρικών εκλογών που διεξήχθη χθες Κυριακή (28.5.2023) στην Τουρκία, η οποία του εξασφαλίζει νέα πενταετία στην εξουσία.Ο Ρώσος πρόεδρος, Βλαντιμίρ Πούτιν, που τελευταία συνεργάστηκε στενά με τον Τούρκο ομόλογό του, έκρινε πως η νίκη του Ρετζέπ Ταγίπ Ερντογάν στις εκλογές ήταν «λογικό αποτέλεσμα της αφοσιωμένης δουλειάς του» και «περιφανής απόδειξη» της υποστήριξης της πολιτικής του από τους Τούρκους.Ο Βλαντιμίρ Πούτιν έκανε ιδιαίτερη αναφορά στις «προσπάθειες» που καταβάλλει, κατ’ αυτόν, ο Ρετζέπ Ταγίπ Ερντογάν για να ενισχυθεί «η εθνική κυριαρχία» της Τουρκίας και για την άσκηση «ανεξάρτητης εξωτερικής πολιτικής».Μέλος του NATO, η Τουρκία έχει επιρροή σε περιοχές στρατηγικής σημασίας για τη Μόσχα, ιδίως στη Συρία, ενώ διαδραματίζει μεσολαβητικό ρόλο στη σύρραξη στην Ουκρανία.«Αδημονώ να συνεχίσουμε να συνεργαζόμαστε ως σύμμαχοι στο NATO για τα διμερή ζητήματα και τις παγκόσμιες προκλήσεις», ανέφερε μέσω Twitter ο Αμερικανός πρόεδρος Τζο Μπάιντεν για τη νίκη του Ρετζέπ Ταγίπ Ερντογάν στις εκλογές της Τουρκίας.Congratulations to President Recep Tayyip Erdogan of Türkiye on his re-election.I look forward to continuing to work together as NATO Allies on bilateral issues and shared global challenges.Ο υπουργός Εξωτερικών των ΗΠΑ, Άντονι Μπλίνκεν επίσης διαβεβαίωσε πως «αδημονώ να συνεχίσω να συνεργάζομαι με την κυβέρνηση που επέλεξε ο τουρκικός λαός».Ο Βρετανός πρωθυπουργός, Ρίσι Σούνακ, σημείωσε πως«Συγχαρητήρια στον Ρετζέπ Ταγίπ Ερντογάν. Αδημονώ να συνεχίσω τη στενή συνεργασία μεταξύ των χωρών μας, από την ανάπτυξη του εμπορίου ως το να αντιμετωπίσουμε τις απειλές ως προς την ασφάλεια στις τάξεις του NATO».Ο Γάλλος πρόεδρος, Εμανουέλ Μακρόν, ήταν από τους πρώτους Ευρωπαίους ηγέτες που απηύθυνε δημόσια συγχαρητήρια στον ισχυρό άνδρα της Τουρκίας, κρίνοντας πως οι χώρες τους έχουν «τεράστιες προκλήσεις να αντιμετωπίσουν μαζί».Ανάμεσα σε αυτές τις «προκλήσεις» ο Γάλλος πρόεδρος θεωρεί πως είναι «η επιστροφή της ειρήνης στην Ευρώπη, το μέλλον της ευρωατλαντικής συμμαχίας μας, η Μεσόγειος». Πρόσθεσε πως «με τον πρόεδρο Ρετζέπ Ταγίπ Ερντογάν, τον οποίο συγχαίρω, θα συνεχίσουμε να προχωράμε».Απευθύνοντας τα συγχαρητήριά του στον Τούρκο πρόεδρο, ο ηγέτης της Ουκρανίας, Βολοντίμιρ Ζελένσκι, εξέφρασε την ελπίδα πως θα υπάρξει «ενίσχυση» των σχέσεων του Κιέβου και της Άγκυρας προκειμένου να υπάρξουν κατ’ αυτόν εγγυήσεις για την «ασφάλεια» στην Ευρώπη.«Ελπίζουμε να αναπτύξουμε περαιτέρω τη στρατηγική εταιρική σχέση μας για το καλό των λαών μας και να ενισχύσουμε τη συνεργασία μας για την ασφάλεια και τη σταθερότητα στην Ευρώπη», τόνισε ο κ. Ζελένσκι μέσω Twitter στα τουρκικά.Cumhurbaşkanlığı seçimlerindeki zaferinden dolayı Cumhurbaşkanı @RTErdogan kutluyorum.Avrupa’nın güvenliği ve istikrarı için işbirliğimizin geliştirilmesini ve ülkelerimizin yararına stratejik ortaklığımızın daha da güçlendirilmesini umuyoruz.Η Τουρκία διαδραμάτισε καίριο ρόλο στην ανανέωση της συμφωνίας δυνάμει της οποίας η Μόσχα επιτρέπει στο Κίεβο να συνεχίσει να εξάγει σιτηρά.Ο Γερμανός καγκελάριος, Όλαφ Σολτς, ανέφερε πως ελπίζει η επανεκλογή του Ρετζέπ Ταγίπ Ερντογάν να δώσει «νέα ώθηση» στις σχέσεις των δύο κρατών για να «προωθήσουμε την κοινή μας ατζέντα».Ο επικεφαλής της γερμανικής κυβέρνησης χαρακτήρισε τις δυο χώρες «στενούς εταίρους και συμμάχους», θυμίζοντας πως «οι λαοί και οι οικονομίες τους συνδέονται βαθιά».Ο Σουηδός πρωθυπουργός, Ουλφ Κρίστερσον, χαιρέτισε την επανεκλογή του Τούρκου προέδρου, τονίζοντας πως «η κοινή μας ασφάλεια είναι προτεραιότητα για το μέλλον»Η Σουηδία, χώρα υποψήφια προς ένταξη στο NATO, παραμένει αντιμέτωπη με το βέτο της Τουρκίας, που την κατηγορεί πως προσφέρει καταφύγιο σε «τρομοκράτες», ιδίως μέλη του κουρδικού ένοπλου αυτονομιστικού κινήματος Εργατικό Κόμμα Κουρδιστάν (PKK), που η Άγκυρα, οι Βρυξέλλες και η Ουάσιγκτον χαρακτηρίζουν «τρομοκρατική» οργάνωση.Η πρόεδρος της Ευρωπαϊκής Επιτροπής Ούρσουλα φον ντερ Λάιεν και ο πρόεδρος του Ευρωπαϊκού Συμβουλίου Σαρλ Μισέλ ανέφεραν πως «ανυπομονούν» να συνεχιστεί η «ανάπτυξη των σχέσεων» της ΕΕ και της Τουρκίας.Η Τουρκία είναι επισήμως χώρα υποψήφια προς ένταξη στην Ευρωπαϊκή Ένωση, όμως οι ενταξιακές διαπραγματεύσεις που άρχισαν το 2005 περιήλθαν σε απόλυτο αδιέξοδο εδώ και χρόνια.Οι σχέσεις της ΕΕ με την Τουρκία χαρακτηρίζονται δύσκολες, πάντως οι Βρυξέλλες θεωρούν την Άγκυρα απαραίτητο εταίρο, ειδικά όσον αφορά το ζήτημα της μετανάστευσης.Ο Γενικός Γραμματέας του NATO Γενς Στόλτενμπεργκ ανέφερε για τη νίκη του Ρετζέπ Ταγίπ Ερντογάν στις εκλογές της Τουρκίας, πως «ανυπομονεί» να «συνεχίσουμε τη συνεργασία μας» στην προετοιμασία ενόψει της συνόδου κορυφής της συμμαχίας τον Ιούλιο στο Βίλνιους.Ο Γενικός Γραμματέας του Οργανισμού Ηνωμένων Εθνών Αντόνιο Γκουτέρες συνεχάρη χθες Κυριακή τον πρόεδρο της Τουρκίας Ρετζέπ Ταγίπ Ερντογάν για την επανεκλογή του στο αξίωμα, ανακοίνωσε εκπρόσωπός του.«Αδημονεί να ενισχυθεί περαιτέρω η συνεργασία μεταξύ της Τουρκίας και των Ηνωμένων Εθνών», ανέφερε ο Στεφάν Ντουζαρίκ, ο εκπρόσωπος του κ. Γκουτέρες, χρησιμοποιώντας την ορθογραφία της ονομασίας της χώρας στα τουρκικά («Türkiye»).Secretary-General @antonioguterres congratulates President Recep Tayyip Erdoğan on his reelection as President of the Republic of #Türkiye. He looks forward to further strengthening the cooperation between Türkiye and the @UN.Statement 👇https://t.co/L8WON50WAEΟ πρίγκιπας διάδοχος της Σαουδικής Αραβίας, Μοχάμεντ μπιν Σαλμάν, απηύθυνε τα «ειλικρινή συγχαρητήριά του» και τις «ευχές του για επιτυχία» στον Ρετζέπ Ταγίπ Ερντογάν, σύμφωνα με ανακοίνωση του επίσημου πρακτορείου ειδήσεων της μοναρχίας SPA.Οι σχέσεις ανάμεσα στο Ριάντ και στην Άγκυρα βρέθηκαν στο ναδίρ για τρία και πλέον χρόνια, μετά τη δολοφονία στα τέλη του 2018 στην Κωνσταντινούπολη του Σαουδάραβα δημοσιογράφου, Τζαμάλ Κασόγκι.Την εποχή εκείνη ο Ρετζέπ Ταγίπ Ερντογάν είχε καταγγείλει πως η δολοφονία διατάχθηκε «στο κορυφαίο επίπεδο». Το κλείσιμο του φακέλου της δολοφονίας από την τουρκική δικαιοσύνη πέρυσι όμως άνοιξε τον δρόμο για την επαναπροσέγγιση."
newsit.gr,https://www.newsit.gr/kosmos/ekloges-tourkia-stin-agia-sofia-animera-tis-epeteiou-tis-alosis-i-fiesta-erntogan-gia-ti-niki-tou/3785251/,"Εκλογές – Τουρκία: Στην Αγία Σοφία, ανήμερα της επετείου της Άλωσης, η φιέστα Ερντογάν για τη νίκη του",18:05 09/03/2023," Στην Αγια Σοφια, ανημερα της μαυρης επετειου της Αλωσης, η φιεστα Ερντογαν για τη νικη του στις εκλογες","Με τη μαύρη επέτειο της Άλωσης της Κωνσταντινούπολης αναμένεται να συνδυαστεί η νίκη του Ρετζέπ Ταγίπ Ερντογάν στον δεύτερο γύρο των προεδρικών εκλογών της Τουρκίας, καθώς σήμερα (29.5.2023) η πρωινή προσευχή στην Αγία Σοφία αναμένεται να συνδυαστεί με μια μεγάλη φιέστα.Το κόμμα Δικαιοσύνης και Ανάπτυξης (ΑΚP) του Ρετζέπ Ταγίπ Ερντογάν συνηθίζει στις φαντασμαγορικές φιέστες και αν σκεφτεί κανείς ότι οι οπαδοί του Τούρκου προέδρου πανηγύριζαν το αποτέλεσμα των εκλογών μέσα στην Αγία Σοφία από χθες, τότε η σημερινή πρωινή προσευχή αναμένεται να είναι εξίσου… πανηγυρική…Σύμφωνα με τα τουρκικά ΜΜΕ, οι πιστοί έχουν αρχίσει να συρρέουν από πολύ νωρίς το πρωί στην Αγία Σοφία για την πρωινή προσευχή αλλά και να πανηγυρίσουν την επανεκλογή του Ρετζέπ Ταγίπ Ερντογάν. Άλλωστε, ο ίδιος ο Τούρκος πρόεδρος χρησιμοποίησε το αφήγημα του νέου… Πορθητή, για να καλέσει τους οπαδούς του να ψηφίσουν.🔴 Vatandaşların sabah namazı için akın ettiği Ayasofya Camii’nde salavat sesleri yükseliyor.. pic.twitter.com/MkFI4ayKf8Maşallah. Ayasofya Camii bugün sabah namazı ile dolu. Giderek daha fazla insan geliyor.#Ayasofya Camiiʼnde Fetih Suresi okunuyor. pic.twitter.com/kTjt6WuC54«Η 29η Μαΐου είναι μια από τις σημαντικότερες νίκες της ιστορίας μας με την κατάκτηση της Κωνσταντινούπολης», δήλωνε ο Ερντογάν την περασμένη Παρασκευή, 2 ημέρες πριν ανοίξουν ξανά οι κάλπες στην Τουρκία. Μετά την ανακοίνωση των αποτελεσμάτων, οι οπαδοί του πανηγύριζαν μέσα στην Αγία Σοφία και φώναζαν «ο Θεός είναι μεγάλος».#Ayasofya Camii’nde toplanan vatandaşlar, Başkan Erdoğan’ın zaferini tekbirlerle kutluyor. pic.twitter.com/1qFsvfiCMKΥπενθυμίζεται ότι επί των ημερών του Ρετζέπ Ταγίπ Ερντογάν η Αγία Σοφία μετατράπηκε σε τζαμί, προκαλώντας διεθνείς αντιδράσεις. Πριν από 570 χρόνια, ο Μωάμεθ και οι δυνάμεις του άλωσαν την Πόλη και σήμερα, παρά το γεγονός ότι έχασε την Κωνσταντινούπολη, ο Τούρκος πρόεδρος θα πανηγυρίσει μέσα στην Αγία Σοφία ως θριαμβευτής.Σημειώνεται ότι η εκλογική περιφέρεια της Κωνσταντινούπολης «έβγαλε» Κιλιτσντάρογλου με 52% έναντι 48% του Ερντογάν, ωστόσο το 52,16% της περιφέρειας δίνει τη νίκη στον Τούρκο πρόεδρο και ανανεώνει τη θητεία του για άλλα 5 χρόνια."
newsit.gr,https://www.newsit.gr/kosmos/ekloges-stin-tourkia-germania-erntogan-psifise-to-67-tis-tourkikis-diasporas/3785230/,Εκλογές στην Τουρκία – Γερμανία: Ερντογάν ψήφισε το 67% της τουρκικής διασποράς,18:05 09/03/2023, Ερντογαν ψηφισε το 67% της τουρκικης διασπορας στη Γερμανια,"Τον Ρετζέπ Ταγίπ Ερντογάν ψήφισε η τουρκική διασπορά στη Γερμανία, με ποσοστό σχεδόν 67% στον δεύτερο γύρο των προεδρικών εκλογών της Τουρκίας, σύμφωνα με την εφημερίδα Süddeutsche Zeitung που επικαλείται πληροφορίες του πρακτορείου Anadolu.Παράλληλα, όπως αναφέρει η ραδιοτηλεόραση Βερολίνου – Βρανδεμβούργου rbb, η πρωτεύουσα της Γερμανίας αποτελεί την εξαίρεση στον τρόπο που ψήφισαν οι Τούρκοι της διασποράς στον δεύτερο γύρο των προεδρικών εκλογών της Τουρκίας.Περίπου 100.000 άνθρωποι είχαν δικαίωμα ψήφου και κατά το rbb το 50% ψήφισε τον Ρετζέπ Ταγίπ Ερντογάν και το 49% τον αντίπαλό του Κεμάλ Κιλιτσντάρογλου. Σημειώνεται ότι συνολικά στη Γερμανία έχουν δικαίωμα ψήφου στις τουρκικές εκλογές 1,5 εκατομμύριο πολίτες.Αργά το βράδυ στο Ντούισμπουργκ, στο Μόναχο και σε άλλες γερμανικές πόλεις σχηματίστηκαν αυτοκινητοπομπές υποστηρικτών του κ. Ερντογάν που πανηγύριζαν τη νίκη του.Πηγή: ΑΠΕ – ΜΠΕ"
newsit.gr,https://www.newsit.gr/kosmos/o-erntogan-proedros-ksana-stin-tourkia-meta-ti-niki-stis-ekloges-47-84-o-kilitsntaroglou/3784986/,"Ο Ερντογάν πρόεδρος ξανά στην Τουρκία μετά τη νίκη στις εκλογές – 47,84% ο Κιλιτσντάρογλου",18:05 09/03/2023," Θριαμβευτης Ερντογαν στις εκλογες! Τριτη θητεια στην προεδρια της Τουρκιας - 47,84% ο Κιλιτσνταρογλου","Η τρίτη θητεία του Ρετζέπ Ταγίπ Ερντογάν στην προεδρία της Τουρκίας είναι γεγονός, μετά την πανηγυρική νίκη του στο δεύτερο γύρο των προεδρικών εκλογών με 52,16% % έναντι 47,84% που συγκέντρωσε ο Κεμάλ Κιλιτσντάρογλου με την ενσωμάτωση να βρίσκεται στο 99,85%.Ύστερα από 20 χρόνια στην εξουσία, ο “σουλτάνος” απειλήθηκε για πρώτη φορά από τον Κεμάλ Κιλιτσντάρογλου, ο οποίος έχοντας τη στήριξη των έξι κομμάτων της αντιπολίτευσης, είχε τη μοναδική ευκαιρία να ανατρέψει τον “σουλτάνο”. Αλλά την έχασε…Μπορεί ο πρώτος γύρος των εκλογών στην Τουρκία να εξελίχθηκε σε ντέρμπι, ωστόσο ο δεύτερος αποδείχθηκε… περίπατος – όπως αναμενόταν- για τον Ρετζέπ Ταγίπ Ερντογάν. “Σήμερα νίκησε η Τουρκία. Σήμερα νίκησαν οι 85 εκατομμύρια Τούρκοι πολίτες… Θα είμαστε μαζί ως το θάνατο”, είπε στη νικητήρια ομιλία του στην Κωνσταντινούπολη, ενώ από την πλευρά του ο Κεμάλ Κιλιτσντάρογλου ξεκαθάρισε ότι δεν θα παραιτηθεί, τονίζοντας ότι “ζήσαμε την πιο άδικη διαδικασία των τελευταίων ετών. Δεν θα δαμάσει την βούλησή μας ένας ολιγάρχης”.Ο Κεμάλ Κιλιτσντάρογλου κέρδισε σε Άγκυρα και Κωνσταντινούπολη, ενώ στις σεισμόπληκτες νικητής αναδείχθηκε ο Ρετζέπ Ταγίπ Ερντογάν, όπως ακριβώς και στον πρώτο γύρο της 14ης Μαΐου.Στην Άγκυρα, ο Κιλιτσντάρογλου πήρε 51,2% και ο Ερντογάν 48,8%. Μια από τα ίδια και στην Κωνσταντινούπολη, με τον ηγέτη της αντιπολίτευσης να συγκεντρώνει 51,8% και τον πρόεδρο της χώρας 48,2%. Νικητής στη Σμύρνη αναδείχθηκε -όπως αναμενόταν- ο Κιλιτσντάρογλου έχοντας 67,1%, με τον Ερντογάν να φτάνει το 32,9%.Όσον αφορά στις σεισμόπληκτες περιοχές, με εξαίρεση το Χατάι -όπου η διαφορά ήταν οριακή (50,1% έναντι 49,9% του αντιπάλου του)- η υπεροχή του Ερντογάν ήταν συντριπτική. Ενδεικτικά, στο Καρχαμανμαράς, ο Ρετζέπ Ταγίπ Ερντογάν πήρε το 75,8% των ψήφων με τον Κιλιτσντάρογλου να έχει μόλις 24,2% και στο Γκαζιάντεπ συγκέντρωσε 62,7% έναντι 37,3% του αντιπάλου του."
newsit.gr,https://www.newsit.gr/kosmos/niki-erntogan-stis-ekloges-tis-tourkias-na-stamatisei-i-ellada-na-einai-to-kakomathimeno-paidi-leei-melos-tou-AKP-sto-newsit-gr/3783978/,Νίκη Ερντογάν στις εκλογές της Τουρκίας: «Να σταματήσει η Ελλάδα να είναι το κακομαθημένο παιδί» λέει μέλος του AKP στο newsit.gr,18:05 09/03/2023, Μελος του κομματος του Ερντογαν στο newsit.gr: Η Τουρκια ειναι πλεον πιο ισχυρη - Να σταματησει η Ελλαδα να ειναι το κακομαθημενο παιδι της Δυσης,"Ο Ρετζέπ Ταγίπ Ερντογάν εξασφάλισε την τρίτη προεδρική θητεία του, μετά τη νίκη του στο δεύτερο γύρο των εκλογών στην Τουρκία, και, πλέον, το ενδιαφέρον της Ευρώπης και της Ελλάδας στρέφεται στην… επόμενη ημέρα και τη στρατηγική που θα χαράξει στη εξωτερική πολιτική του.Ο υπεύθυνος στο Τμήμα Επικοινωνίας του κυβερνώντος κόμματος AKP, Εμρέ Τζεμίλ Αϊβαλί, μίλησε στο newsit.gr, τονίζοντας ότι μετά τις εκλογές, η Τουρκία είναι πλέον πιο ισχυρή και πως τόσο η Ευρώπη, όσο και οι ΗΠΑ, ήλπιζαν στη νίκη του Κεμάλ Κιλιτσντάρογλου, καθώς τότε η χώρα θα γινόταν “παθητική και ελεγχόμενη”.Από τα λεγόμενα του, φαίνεται ότι δεν αλλάζει η προσέγγιση της Άγκυρας στις ελληνοτουρκικές σχέσεις, προμηνύοντας ότι θα ανέβουν και πάλι οι τόνοι.“Ύστερα από αυτές τις εκλογές, τόσο η Δύση όσο και ο Κυριάκος Μητσοτάκης -εφόσον επανεκλεγεί- θα αισθανθούν υποχρεωμένοι να βάλουν τέλος στις μαξιμαλιστικές θέσεις τους αναφορικά με την Τουρκία. Η μεγαλύτερη ελπίδα τους, ήταν ότι ο Κιλιτσντάρογλου θα κέρδιζε, γιατί – σύμφωνα με την ΕΕ και τις ΗΠΑ- θα είχαν να κάνουν με μία πιο παθητική και ελεγχόμενη Τουρκία. Ο λαός δεν το επέτρεψε”, είπε αρχικά ο Εμρέ Τζεμίλ Αϊβαλί στο newsit.gr.Και συνέχισε: “Ελπίζω να δημιουργηθεί μία πιο υγιής και ισότιμη σχέση για την Κύπρο και την Ανατολική Μεσόγειο. Αυτό θα είναι καλύτερο και για την Ελλάδα. Γιατί αύριο, θα ξυπνήσουμε με μία Τουρκία πολύ πιο δυνατή, από ό,τι ήταν όταν έγινε η συμφωνία με τη Λιβύη για την ΑΟΖ.Η Ελλάδα θα πρέπει να εγκαταλείψει το ρόλο του κακομαθημένου παιδιού που της έδωσε η Δύση, η οποία και εκμεταλλεύεται τη γειτονική χώρα για να προκαλέσει την Τουρκία. Ως γείτονας της Τουρκίας, θα πρέπει να στραφεί σε μία προοπτική, με την οποία θα επωφελούνται μόνιμα και οι δύο χώρες. Ελπίζω ότι θα προκύψει πρόσφορο έδαφος μετά από αυτές τις εκλογές”."
newsit.gr,https://www.newsit.gr/kosmos/kemal-kilitsntaroglou-den-paraitoumai-zisame-tin-pio-adiki-diadikasia-ton-teleytaion-eton/3785124/,Κεμάλ Κιλιτσντάρογλου: Δεν παραιτούμαι – Ζήσαμε την πιο άδικη διαδικασία των τελευταίων ετών,18:05 09/03/2023, Κεμαλ Κιλιτσνταρογλου: Δεν παραιτουμαι – Ζησαμε την πιο αδικη διαδικασια των τελευταιων ετων,"Ο Κέμαλ Κιλιτσντάρογλου ηττήθηκε στον β’ γύρο των εκλογών στην Τουρκία από τον Ρετζέπ Ταγίπ Ερντογάν, ωστόσο, ξεκαθάρισε ότι δεν πρόκειται να παραιτηθεί.Έκανε ακόμα λόγο ο Κεμάλ Κιλιτσντάρογλου για την πιο άδικη διαδικασία των τελευταίων ετών…«Δεν μπορούσα να μας επιτρέψω να μας οδηγήσουν στη διχόνοια. Δεν μπορούσα να το αντέξω αυτό, όταν τα ψυγεία των πολιτών ήταν άδεια. Πάντα βοηθούσα για να έχετε ευμάρεια και ευημερία» είπε μετά την ήττα τουΕυχαρίστησε τους περισσότερους από 25 εκατομμύρια ψηφοφόρους που τον στήριξαν σε αυτές τις εκλογές λέγοντας χαρακτηριστικά… «ευχαριστώ όλους τους αγωνιστές, όσους υπερασπίστηκαν τις κάλπες, αυτοί είναι οι πραγματικοί ήρωες των εκλογών».Και στη συνέχεια πρόσθεσε… «Τώρα θέλω να σας ζητήσω κάτι: Για τον εαυτό σας και τις οικογένειές σας, για τον αγρότη και τον βιοτέχνη μας, να συνεχίσουμε τον δημοκρατικό αγώνα. Ζήσαμε την πιο άδικη διαδικασία των τελευταίων ετών. Δεν θα δαμάσει την βούλησή μας ένας ολιγάρχης».Σε αυτές τις εκλογές, συνέχισε, «ο λαός εξέφρασε την βούληση να αλλάξει το αυταρχικό καθεστώς»."
newsit.gr,https://www.newsit.gr/kosmos/erntogan-omofoviko-paralirima-meta-ti-niki-stis-ekloges/3785087/,Ερντογάν: Ομοφοβικό παραλήρημα μετά τη νίκη στις εκλογές,18:05 09/03/2023, Ομοφοβικο παραληρημα Ερντογαν μετα τη νικη στις εκλογες - «Τα LGBT δεν μπορουν να διεισδυσουν αναμεσα μας»,"Επίθεση κατά της LGBT κοινότητας εξαπέλυσε ο Ρετζέπ Ταγίπ Ερντογάν στις πρώτες του δηλώσεις στην Κωνσταντινούπολη μετά την νίκη στις εκλογές στην Τουρκία.«Το CHP, το HDP και όλοι οι άλλοι είναι υπέρ των LGBT. Αλλά τα LGBT δεν μπορούν να διεισδύσουν ανάμεσά μας. Θα ξαναγεννηθούμε. Η οικογένεια είναι ιερή. Απαγορεύεται η βία κατά των γυναικών», ανέφερε χαρακτηριστικά ο Ρετζέπ Ταγίπ Ερντογάν.Ο Τούρκος πρόεδρος είχε εξαπολύσει επίθεση κατά της LGBT κοινότητας σε όλη την διάρκεια της προεκλογικής περιόδου και αναμένεται με ενδιαφέρον ποια θα είναι η πολιτική του μετά την θριαμβευτική νίκη του στις εκλογές.Cumhurbaşkanı Erdoğan: “Bu CHP, HDP, İyi Parti, yanındaki ufaklıklar, LGBT’ci midir? Bizde aile kutsaldır, kadına şiddet bizde yasak, haramdır, buna kimse tevessül edemez ve ümüğünü sıkarız!” pic.twitter.com/NErRBNGmkn"
newsit.gr,https://www.newsit.gr/kosmos/ekloges-tourkia-opadoi-tou-erntogan-panigyrizoun-mesa-stin-agia-sofia/3785062/,Εκλογές Τουρκία: Οπαδοί του Ερντογάν πανηγυρίζουν μέσα στην Αγία Σοφία,18:05 09/03/2023, Οπαδοι του Ερντογαν πανηγυριζουν μεσα στην Αγια Σοφια για τη νικη στις εκλογες,"Εκατοντάδες οπαδοί του Ρετζέπ Ταγίπ Ερντογάν έχουν βρεθεί μέσα στην Αγία Σοφία και πανηγυρίζουν τη μεγάλη νίκη στις εκλογές στην Τουρκία.Ο Ρετζέπ Ταγίπ Ερντογάν πέτυχε θριαμβευτική νίκη επί του Κεμάλ Κιλιτσντάρογλου και οπαδοί του έχουν βγει στους δρόμους στην Κωνσταντινούπολη, στην Άγκυρα και σε άλλες μεγάλες πόλεις στην Τουρκία.Το βίντεο από τους πανηγυρισμούς μέσα στην Αγία Σοφία κάνει τον γύρο του κόσμου καθώς και από τις υπόλοιπες περιοχές της Τουρκίας.#Ayasofya Camii’nde toplanan vatandaşlar, Başkan Erdoğan’ın zaferini tekbirlerle kutluyor. pic.twitter.com/1qFsvfiCMKΧιλιάδες οπαδοί του Ρετζέπ Ταγίπ Ερντογάν έχουν βγει σε όλους τους δρόμους της Τουρκίας για να πανηγυρίσουν την μεγάλη νίκη του τούρκου προέδρου που θα μείνει στο τιμόνι της χώρας για ακόμη πέντε χρόνια.Turks in Istanbul celebrate Erdogan’s win in the presidential election pic.twitter.com/YFF1YNbTkk"
newsit.gr,https://www.newsit.gr/kosmos/erntogan-meta-ti-niki-tou-stis-ekloges-anoikse-o-dromos-gia-ton-aiona-tis-tourkias/3785050/,Ερντογάν μετά τη νίκη του στις εκλογές:   Άνοιξε ο δρόμος για τον «αιώνα της Τουρκίας»,18:05 09/03/2023, Αποθεωση Ερντογαν στη νικητηρια ομιλια του: Ανοιξε ο δρομος για τον «αιωνα της Τουρκιας» - Μαζι μεχρι το θανατο!,"Εν μέσω αποθέωσης από τους υποστηρικτές του, ο Ρετζέπ Ταγίπ Ερντογάν εμφανίστηκε ως θριαμβευτής πάνω σε πούλμαν, έξω από τα γραφεία του AKP στην Κωνσταντινούπολη, για τη νικητήρια ομιλία του, μετά το δεύτερο γύρο των προεδρικών εκλογών στην Τουρκία.“Άνοιξε ο δρόμος για τον αιώνα της Τουρκίας”, είπε χαρακτηριστικά, χρησιμοποιώντας το σύνθημα που “έντυσε” όλη την προεκλογική του εκστρατεία.Η γιορτή της ίδρυσης του σύγχρονου τουρκικού κράτους στάθηκε ως αφορμή για το σλόγκαν του «νέου αιώνα», με την συμπλήρωση 99 ετών από το 1923.Αφού πήρε το μικρόφωνο και τραγούδησε μαζί με το πλήθος, που τον χειροκροτούσε, ο Ρετζέπ Ταγίπ Ερντογάν φώναξε:“Αγαπάμε την Κωνσταντινούπολη πάρα πολύ”.Kısıklı’dayız. 🇹🇷 https://t.co/KQSKDAroPD“Σήμερα νίκησε η Τουρκία. Σήμερα νίκησαν οι 85 εκατομμύρια Τούρκοι πολίτες… Θα είμαστε μαζί ως το θάνατο”, είπε χαρακτηριστικά ο “σουλτάνος” που είναι έτοιμος για την τρίτη θητεία του στην προεδρία της χώρας.“Σήμερα είναι μια μεγάλη ημέρα .Με σεβασμό στο αποτέλεσμα των εκλογών και ανάμεσα σε δυο θρησκευτικές γιορτές γιορτάσαμε μια ημέρα δημοκρατίας για το μέλλον του λαού και των παιδιών μας. Θα είμαστε αντάξιοι της εμπιστοσύνης σας. Εμείς ανήκουμε στην Τουρκία και η Τουρκία ανήκει σε εμάς. Μοναδικός νικητής είναι η Τουρκία. Και στις 14 Μαϊου και στις 28 Μαίου νικητής ήταν ο λαός μας”, ανέφερε ο Ερντογάν, αποχαιρετώντας τον αντίπαλο του, Κεμάλ Κιλιτσντάρογλου: “Bye bye Κεμάλ”!“Θέλω να συγχαρώ όλη την ομάδα που στήριξε την εκλογική διαδικασία. Θέλω να συγχαρώ τις γυναίκες και τους νέους. Επίσης όλα τα αδέρφια μας τα οποία πολέμησαν με όλη τους την ψυχή για το κόμμα και να ευχαριστήσω όλους του πολίτες που έσπευσαν να ψηφίσουν στο εσωτερικό και στο εξωτερικό της χώρας”.“Τα πέντε χρόνια που έχουμε μπροστά μας με βρίσκουν ξανά υπεύθυνο για τη χώρα. Αυτό αποφάσισε ο λαός και εγώ θα είμαι υπεύθυνος. Ευχαριστώ τον λαό που με επέλεξε”, σημείωσε .“Εύχομαι στον Θεό να είμαστε άξιοι της εμπιστοσύνης που μας δείξατε. Τι σας είχα πει; Ότι θα είμαστε μαζί όχι μέχρι σήμερα αλλά μέχρι τον θάνατο. Σας είπα ότι δεν τελειώνει εδώ αυτή η ιστορία. Αυτοί που μας υπηρετούν δεν πρόκειται να ηττηθούν και εμείς είμαστε ταγμένοι για την Τουρκία”.Φωτογραφίες: Reuters"
newsit.gr,https://www.newsit.gr/kosmos/ekloges-tourkia-o-erntogan-kerdizei-panigyrika-ton-kilitsntaroglou/3784823/,Εκλογές Τουρκία: Ο Ερντογάν κερδίζει πανηγυρικά τον Κιλιτσντάρογλου,18:05 09/03/2023, Εκλογες Τουρκια: Ο Ερντογαν κερδιζει πανηγυρικα τον Κιλιτσνταρογλου,"Στις 5 το απόγευμα έκλεισαν οι κάλπες για το δεύτερο γύρο των προεδρικών εκλογών στην Τουρκία.Υπενθυμίζεται πως στον πρώτο γύρο της εκλογικής αναμέτρησης στην Τουρκία ο Ρετζέπ Ταγίπ Ερντογάν επικράτησε με ποσοστό 49,52% έναντι του Κεμάλ Κιλιτσντάρογλου που συγκέντρωσε το 44,88% των ψήφων.Λεπτό προς λεπτό οι εξελίξεις και τα αποτελέσματα στο live blog του newsit.gr – Ρεπορτάζ/ Επιμέλεια: Καρολίνα Μισέλ"
newsit.gr,https://www.newsit.gr/kosmos/ekloges-tourkia-evalan-oxi-ta-kala-tous-alla-paradosiakes-stoles-kai-pigan-na-psifisoun/3784832/,"Εκλογές Τουρκία: Έβαλαν όχι τα καλά τους, αλλά παραδοσιακές στολές και πήγαν να ψηφίσουν",18:05 09/03/2023," Εβαλαν οχι τα καλα τους, αλλα παραδοσιακες στολες και πηγαν να ψηφισουν στις εκλογες στην Τουρκια","Ένα ζευγάρι ψηφοφόρων σε περιοχή της πόλης Καρς της Τουρκίας σηκώθηκε από το σπίτι του σήμερα το πρωί, ντύθηκε και πήγε να ψηφίσει για τις εκλογές. Έλα όμως, που δεν έβαλε τα… καλά του όπως θα νόμιζαν κάποιοι.Το ζευγάρι αποφάσισε να πάει να ψηφίσει στις εκλογές της Τουρκίας φορώντας παραδοσιακές στολές από τον τόπο τους.Ο Τζεμ και η Σεϊντά Κιζίλκαγια που κατάγονται από περιοχή του Καυκάσου, πήγαν στο εκλογικό κέντρο φορώντας παραδοσιακές στολές του τόπου τους και φυσικά τράβηξαν πάνω τους όλα τα βλέμματα και όλες τις κάμερες των καναλιών.Το ζευγάρι ήταν ντυμένο με τις παραδοσιακές στολές τους, τις οποίες, χρησιμοποιούν και στον σύλλογο χορού που είναι γραμμένοι.Ο Τζεμ Κιζίλκαγια μάλιστα έκανε και δηλώσεις ευχήθηκε οι εκλογές να είναι «ευοίωνες» για την Τουρκία και δήλωσε ότι «μαζί με τη σύζυγό μου συνεχίζουμε να υπηρετούμε αυτούς τους χορούς και και αυτόν τον πολιτισμό. Είμαστε ενθουσιασμένοι. Σκεφτήκαμε να κάνουμε μια πρωτιά. Ήταν ωραία για εμάς, ελπίζω να είναι καλή για τη χώρα μας».Μετά την δήλωση στις κάμερες ο Τζεμ και η Σεϊντά Κιζίλκαγια έκαναν και μια χορευτική φιγούρα και φυσικά γνώρισαν την αποθέωση."
newsit.gr,https://www.newsit.gr/kosmos/ekloges-tourkia-mpike-me-oplo-sto-eklogiko-kentro-kai-stoxeyse-ton-kilitsntaroglou/3784827/,Εκλογές Τουρκία: Μπήκε με όπλο στο εκλογικό κέντρο και «στόχευσε» τον Κιλιτσντάρογλου,18:05 09/03/2023, Πανικος στη Ριζουντα! Μπηκε με οπλο στο εκλογικο κεντρο και «στοχευσε» τον Κιλιτσνταρογλου,"Πανικός επικράτησε σε εκλογικό κέντρο της Ριζούντας, στο σημερινό (28.05.20232), δεύτερο γύρο των προεδρικών εκλογών στην Τουρκία.Σύμφωνα με την εφημερίδα “Evrensel”, ένας ψηφοφόρος έβγαλε όπλο, το οποίο έστρεψε στη φωτογραφία του Κεμάλ Κιλιτσντάρογλου που απεικονιζόταν στο ψηφοδέλτιο. Δίπλα, άφησε ένα σημείωμα, στο οποίο έγραφε μεταξύ άλλων ότι “αυτός έφαγε το ψωμί της χώρας” και τον χαρακτήρισε “προδότη”.Ο ίδιος ανήρτησε τη φωτογραφία στους λογαριασμούς του στα social media και λίγη ώρα αργότερα συνελήφθη."
newsit.gr,https://www.newsit.gr/kosmos/ekloges-tourkia-stis-kalpes-me-papagalous-kai-arnia-o-rountolf-kai-o-aprosklitos-episkeptis/3784711/,Εκλογές Τουρκία: Στις κάλπες με παπαγάλους και αρνιά – Ο Ρούντολφ και ο απρόσκλητος επισκέπτης,18:05 09/03/2023," Τα απροοπτα της καλπης στην Τουρκια: Ο ψηφοφορος με τον παπαγαλο, ο Ρουντολφ και ο απροσκλητος επισκεπτης","Ανοιχτές παραμένουν οι κάλπες στην Τουρκία για τον δεύτερο γύρο των εκλογών, ενώ χιλιάδες Τούρκοι συρρέουν στα εκλογικά τμήματα για να ψηφίσουν τον επόμενο πρόεδρο της χώρας του.Φυσικά, δεν έλειψαν και τα ευτράπελα από την σημερινή εκλογική διαδικασία. Σε εκλογικό τμήμα της Τουρκίας ψηφοφόρος επέλεξε να ψηφίσει ντυμένος με παραδοσιακή στολή και συνοδευόμενος από τον… παπαγάλο του.SANDIK BAŞINDAN İLGİNÇ ANLARKimi geyik kostümüyle oy kullandı kimisi de kuzusuyla geldihttps://t.co/3IOeGYTXjbFoto: AA pic.twitter.com/locaY71vrMΣε άλλο εκλογικό κέντρο κάποιος αποφάσισε να ντυθεί Ρούντολφ το ελαφάκι… Φορώντας μια ολόσωμη στολή ελαφιού αλλά και μία τεράστια μάσκα έριξε τη δική του ψήφο.Cumhurbaşkanlığı 2’nci tur seçimleri için oy verme işlemi başladı. Seçmenler sabahın erken saatlerinden itibaren sandık başına giderken, Nazım Cihan isimli biri papağanıyla birlikte oy verme işlemini gerçekleştirdi. #Seçim2023 pic.twitter.com/IOzXSwzYmPΠανικός σημειώθηκε σε εκλογικό τμήμα της Τουρκίας όταν ένας απρόσκλητος επισκέπτης έκανε την εμφάνιση του. Ο λόγος για ένα ποντίκι που μπήκε στο εκλογικό τμήμα και ο κόσμος άρχισε να φωνάζει και να ανεβαίνει στα θρανία.Poor rat didn’t have a great day at the polling station today #Turkey pic.twitter.com/cIFGibIVayΝωρίτερα, σε εκλογικό κέντρο της Κωνσταντινούπολης κάποιος εμφανίστηκε ως Spiderman, ενώ μια ψηφοφόρος έστειλε ένα κόκκινο φιλί στον Κιλιτσντάρογλου ακυρώνοντας φυσικά το ψηφοδέλτιό της.Εντύπωση προκάλεσε και η ψηφοφόρος που πήρε το αρνάκι της και πήγε μέχρι το εκλογικό τμήμα."
newsit.gr,https://www.newsit.gr/kosmos/ekloges-tourkia-i-stigmi-pou-o-erntogan-thymose-me-psifoforo/3784678/,Εκλογές Τουρκία: Η στιγμή που ο Ερντογάν θύμωσε με ψηφοφόρο,18:05 09/03/2023, Η στιγμη που ο Ερντογαν... στραβωσε με ψηφοφορο και η εντολη στους ανδρες της ασφαλειας του,"Τη στιγμή που ο Ρετζέπ Ταγίπ Ερντογάν έφτασε με τη σύζυγο του, Εμινέ, σε γυμνάσιο της Κωνσταντινούπολης για να ψηφίσουν στο δεύτερο γύρο των προεδρικών εκλογών της Τουρκίας, επικράτησε αναστάτωση.Το περιστατικό καταγράφησε σε βίντεο, στο οποίο ακούγεταιένας ψηφοφόρος να του φωνάζει “εδώ και δέκα χρόνια προσπαθώ να επικοινωνήσω μαζί σου”! Ο Ερντογάν εμφανώς θυμωμένος ρώτησε “τι συμβαίνει;” και στη συνέχεια έδωσε εντολή στους άνδρες της ασφάλειας του να παρέμβουν για να λήξει το περιστατικό.Erdoğan’ın oy kullandığı okulda gerginlik"
newsit.gr,https://www.newsit.gr/kosmos/ekloges-tourkia-psifise-i-psiloteri-gynaika-ston-kosmo/3784682/,Εκλογές Τουρκία: Ψήφισε η ψηλότερη γυναίκα στον κόσμο,18:05 09/03/2023, Ψηφισε στην Τουρκια η ψηλοτερη γυναικα στον κοσμο,"Στον δεύτερο γύρο των προεδρικών εκλογών αναμετρώνται σήμερα (28.05.2023) ο νυν πρόεδρος της Τουρκίας, υποψήφιος της Λαϊκής Συμμαχίας, Ρετζέπ Ταγίπ Ερντογάν, και ο υποψήφιος πρόεδρος της Εθνικής Συμμαχίας Κεμάλ Κιλιτσντάρογλου.Στο Καραμπούκ, η ασθενής του συνδρόμου Weaver, Ρουμέισα Γκελγκί (Rümeysa Gelgi), η οποία μπήκε στο βιβλίο των ρεκόρ Γκίνες ως «η ψηλότερη γυναίκα στον κόσμο», ψήφισε για τον δεύτερο γύρο των προεδρικών εκλογών στην Τουρκία.Οι υπάλληλοι της εκλογικής επιτροπής της περιφέρειας Σαφραννμπολού μετέφεραν μια κινητή κάλπη στο σπίτι της Ρουμέισα Γκελγκί, η οποία είναι 26 ετών και έχει ύψος 2 μέτρα και 15 εκατοστά, στη συνοικία Εμέκ.Η Ρουμέισα Γκελγκί, η οποία ψήφισε αφού ενημερώθηκε από τους υπαλλήλους, δήλωσε στους δημοσιογράφους ότι ευχήθηκε οι εκλογές να είναι επωφελείς για τη χώρα και ευχαρίστησε τους εκλογικούς υπαλλήλους που ήρθαν στο σπίτι της.Δείτε τη να ψηφίζει:“Dünyanın en uzun boylu kadını” Rümeysa Gelgi oyunu kullandıhttps://t.co/EORy4YFIm7 pic.twitter.com/RppLcWz6QAΣτην Τουρκία ζει και ο ψηλότερος εν ζωή άνθρωπος στον κόσμο σύμφωνα με τα ρεκόρ Γκίνες, ο 41χρονος Τούρκος κουρδικής καταγωγής αγρότης Σουλτάν Κιοσέν με ύψος 2,51 μέτρα."
newsit.gr,https://www.newsit.gr/kosmos/ekloges-tourkia-o-mpinali-gilntirim-anisyxise-gia-tin-kathysterisi-tis-syzygou-tou-sto-paravan/3784667/,Εκλογές Τουρκία: Ο Μπιναλί Γιλντιρίμ «ανησύχησε» για την καθυστέρηση της συζύγου του στο παραβάν,18:05 09/03/2023, Αμηχανια στην καλπη! Ο Γιλντιριμ... την ειπε στη συζυγο του: «Τι εγινε γυναικα; Δεν μπορεις να αποφασισεις;»,"Αμηχανία επικράτησε στο εκλογικό κέντρο, όπου ψήφισε ο πρώην πρωθυπουργός της Τουρκίας, Μπιναλί Γιλντιρίμ, για το δεύτερο γύρο των προεδρικών εκλογών.Ο Μπιναλί Γιλντιρίμ βγήκε από το παραβάν και περίμενε τη σύζυγο του, Σεμίχα, να ασκήσει το εκλογικό της δικαίωμα, ωστόσο του φάνηκε να καθυστερεί. Στεκόμενος δίπλα στην κάλπη, φώναζε γελώντας: “Τι έγινε γυναίκα; Δεν μπορείς να αποφασίσεις;”.Binali Yıldırım, kabinden geç çıkan eşine seslendi:“Ne oldu hanım karar veremedin mi?” pic.twitter.com/X7EGMisRm0"
newsit.gr,https://www.newsit.gr/kosmos/ekloges-tourkia-o-erntogan-episkeftike-ton-tafo-ton-gonion-tou-os-allos-tzeims-mpont/3784657/,Εκλογές Τουρκία: Ο Ερντογάν επισκέφτηκε τον τάφο των γονιών του ως άλλος Τζέιμς Μποντ,18:05 09/03/2023, Ο Ερντογαν επισκεφτηκε τον ταφο των γονιων του ως αλλος... Τζειμς Μποντ,"Κάτω από δρακόντεια μέτρα ασφαλείας ο Ρετζέπ Ταγίπ Ερντογάν επέλεξε να επισκεφτεί τους τάφους των γονιών του στην Τουρκία, ενώ η μεταφορά του στο νεκροταφείο θύμιζε ταινίες Τζέιμς Μποντ…Από το πρωί της Κυριακής (28.5.2023) βρίσκεται σε πλήρη εξέλιξη ο δεύτερος γύρος των εκλογών στην Τουρκία. Οι Τούρκοι συρρέουν στα εκλογικά τμήματα για να ψηφίσουν είτε τον Ρετζέπ Ταγίπ Ερντογάν είτε τον Κεμάλ Κιλιτσντάρογλου.Ο Ρετζέπ Ταγίπ Ερντογάν ψήφισε στην Κωνσταντινούπολη, ενώ σχεδόν την ταυτόχρονα ο αντίπαλός του Κεμάλ Κιλιτσντάρογλου έριξε τη δική του ψήφο σε εκλογικό κέντρο της Άγκυρας στην Τουρκία.Αμέσως μετά ο Ερντογάν σε μία συμβολική κίνηση επισκέφθηκε τους τάφους των γονιών του, της μητέρας του, Τενζιλέ Ερντογάν και του πατέρα του, Αχμέτ Ερντογάν.Μάλιστα, εντύπωση προκαλούν τα αυστηρά μέτρα ασφαλείας που ελήφθησαν κατά τη μεταφορά του Ερντογάν στους τάφους των γονιών του.Πάνοπλοι αστυνομικοί συνόδευσαν τον Ερντογάν στον τάφο των γονιών του, τόσο σε τεθωρακισμένα αυτοκίνητα, σε μηχανές, όσο και πεζή.Başkan Recep Tayyip Erdoğan, oy kullandıktan sonra Karacaahmet Mezarlığı’nda annesi Tenzile Erdoğan ile babası Ahmet Erdoğan’ın kabrini ziyaret etti pic.twitter.com/nboZzLhRlL"
newsit.gr,https://www.newsit.gr/kosmos/ekloges-tourkia-politiko-polemo-prokalese-dilosi-tis-ithopoiou-merve-ntizntar-stin-vraveysi-tis-sto-festival-kannon/3784616/,"Εκλογές Τουρκία: Πολιτικό πόλεμο προκάλεσε δήλωση της ηθοποιού, Μερβέ Ντιζντάρ στην βράβευσή της στο Φεστιβάλ Καννών",18:05 09/03/2023," Πολιτικο πολεμο προκαλεσε στην Τουρκια δηλωση της ηθοποιου, Μερβε Ντιζνταρ στην βραβευση της στο Φεστιβαλ Καννων","Μαλλιά κουβάρια έγιναν η κυβέρνηση της Τουρκίας και η αντιπολίτευση και μάλιστα εν μέσω των σημερινών (28.5.2023) εκλογών στη χώρα με αφορμή μια δήλωση της ηθοποιού, Μερβέ Ντιζντάρ στην βράβευσή της στο κινηματογραφικό Φεστιβάλ των Καννών.Η Τουρκάλα ηθοποιός κέρδισε το βραβείο πρώτου γυναικείου ρόλου στο Φεστιβάλ των Καννών για την ερμηνεία της στην ταινία «Ξερά Χόρτα» και εκεί μίλησε για την κατάσταση στην χώρα.Η δήλωση της Μερβέ Ντιζντάρ έβαλε… πολιτικό μπουρλότο στο σκηνικό των εκλογών στην Τουρκία.Η ηθοποιός είπε με νόημα ρίχνοντας καρφί για την κατάσταση στην Τουρκία: «Αφιερώνω αυτό το βραβείο σε όλες τις αδερφές μου που δεν εγκαταλείπουν ποτέ την ελπίδα τους ό,τι κι αν γίνει και σε όλες τις αγωνιζόμενες ψυχές στην Τουρκία που περιμένουν να ζήσουν τις καλές μέρες που τους αξίζουν».Merve Dizdar, hayatı boyunca Cannes gibi yerlerin önünden geçemeyecek olanları fena kudurtmuş. Ülkede emeğin hakkın değeri kalmayınca işini iyi yapanlara verilen değer de bu kadar oluyor. https://t.co/fMracpmJzJΟ ηγέτης της τουρκικής αντιπολίτευσης Κεμάλ Κιλιτσντάρογλου, που δίνει την μάχη για την προεδρία με τον Ρετζέπ Ταγίπ Ερντογάν στις σημερινές δεύτερες εκλογές στη χώρα έστειλε τα συγχαρητήριά του στην ηθοποιό, βάζοντας στο θέμα και την μάχη της κάλπης.«Συγχαίρω από καρδιάς τη Μερβέ Ντιζντάρ, που κέρδισε το βραβείο καλύτερης ηθοποιού στο Φεστιβάλ των Καννών. Σήμερα, θα προσφέρουμε το δώρο της δημοκρατίας σε όλα τα αγωνιζόμενα πνεύματα που περιμένουν να ζήσουν τις καλές μέρες που τους αξίζουν στην Τουρκία», είπε ο Κεμάλ Κιλιτσντάρογλου.Στον αντίποδα, ένα μέλος του κόμματος του Ρετζέπ Ταγίπ Ερντογάν, AKP «έσταξε χολή» για την διάκριση της νεαρής ηθοποιού στις Κάννες και την… στόλισε με σκληρούς χαρακτηρισμούς.«Ένας άλλος χαμένος σκλάβος της Δύσης. Είναι τόσο κουτή, που τρέμει να διαβάσει το χαρτί που της δόθηκε, είναι αρκετά κομπλεξική ώστε να παραδώσει τη χώρα της στη νοοτροπία της υποδούλωσης», ανέφερε στο τουίτερ ο Εμρέ Τζεμίλ Αϊβαλί – μέλος Κεντρικού Εκτελεστικού Συμβουλίου AKP.Επίσης δεν δίστασε να χαρακτηρίσει την ηθοποιό όργανο της Δύσης και να αφήσει αιχμές για τη συσχέτισή της με το PPK."
newsit.gr,https://www.newsit.gr/kosmos/ekloges-tourkia-to-fili-ston-kilitsntaroglou-kai-o-Spiderman/3784598/,Εκλογές Τουρκία: Το φιλί στον Κιλιτσντάρογλου και ο Spiderman,18:05 09/03/2023," Το... φιλι στον Κιλιτσνταρογλου, ο Spiderman, η ψηφοφορος με το αρνακι και η γατα - κατασκοπος","Τα… παράδοξα δεν λείπουν ποτέ από τις εκλογές στην Τουρκία, και φυσικά δεν θα μπορούσαν να λείπουν από τον σημερινό (28.05.2023), δεύτερο γύρο που θα αναδείξει τον νικητή της “μάχης” Ρετζέπ Ταγίπ Ερντογάν – Κεμάλ Κιλιτσντάρογλου.Σε εκλογικό κέντρο της Κωνσταντινούπολης, εμφανίστηκε για να ψηφίσει ο… Spiderman, ενώ μία ψηφοφόρος… φίλησε τη φωτογραφία του Κεμάλ Κιλιτσντάρογλου… ακυρώνοντας φυσικά το ψηφοδέλτιο.Το γύρο των social media κάνει και η ψηφοφόρος που πήγε να ψηφίσει, συνοδευόμενη από το… αρνάκι της…A Turkish female voter turns up with her lamb at the polling station in Turkey pic.twitter.com/Kx1qxuHiJBΑλλά και μία γάτα… κατάσκοπος, που παραβιάζει το απόρρητο της διαδικασίας!Cat police is on a mission, inspecting the voting process, looking for electoral irregularities in Turkey Via @harikabiriyim pic.twitter.com/qKuhGMhplt"
newsit.gr,https://www.newsit.gr/ellada/i-apantisi-tou-ypourgeiou-naytilias-stin-emfanisi-tourkikon-alieytikon-konta-sta-kythira/3784581/,Η απάντηση του Υπουργείου Ναυτιλίας στην εμφάνιση τουρκικών αλιευτικών κοντά στα Κύθηρα,18:05 09/03/2023,NewsIT Ελλαδα Η απαντηση του Υπουργειου Ναυτιλιας στην εμφανιση τουρκικων αλιευτικων κοντα στα Κυθηρα,"«Η αβλαβής διέλευση σκαφών επιτρέπεται κανονικά στα εθνικά χωρικά ύδατα», ανέφεραν στο ΑΠΕ-ΜΠΕ πηγές του υπουργείου Ναυτιλίας με αφορμή σημερινά (28.5.2023) δημοσιεύματα ότι αλιευτικά σκάφη της Τουρκίας ρίχνουν δίχτυα κοντά στις ακτές των Κυθήρων.Οι ίδιες πηγές του Υπουργείου Ναυτιλίας επισημαίνουν ότι το συγκεκριμένο σκάφος που απεικονίζεται στα Κύθηρα και σε βίντεο που έβγαλε στη δημοσιότητα το OPEN, δεν αλιεύει σε εθνικά χωρικά ύδατα και δεν είναι καν αλιευτικό.Το σκάφος στα Κύθηρα είναι ρυμουλκό που σέρνει κενούς ιχθυοκλωβούς προκειμένου να τους μεταφέρει στην κεντρική Μεσόγειο ή στα ανοιχτά της Μάλτας, όπου εκεί θα μεταβιβάσουν από άλλα μεγάλα αδειοδοτημένα αλιευτικά σκάφη, ερυθρό τόνο. Στη συνέχεια, τα ρυμουλκά αυτά θα μεταφέρουν τους κλωβούς με τον τόνο σε φάρμες πάχυνσης της Τουρκίας.Από το Υπουργείο Ναυτιλίας τονίστηκε ότι πρόκειται για μία συγκεκριμένη διαδικασία που γίνεται κάθε χρόνο, ενώ τέλη Ιουνίου τα ίδια σκάφη με τους κλωβούς γεμάτους αλιεύματα θα επιστρέψουν με τον ίδιο τρόπο, στη χώρα τους (στην περίπτωσή μας στην Τουρκία).Τονίζεται επίσης, από το Υπουργείο Ναυτιλίας ότι ακόμα και στην περίπτωση που οι καιρικές συνθήκες είναι απαγορευτικές μπορεί ένα τέτοιο αλιευτικό να ζητήσει κατόπιν άδειας την αγκυροβόλησή του σε ασφαλές σημείο.Τα συγκεκριμένα σκάφη όπως και τα αλιευτικά, ελέγχονται καθημερινά από ευρωπαϊκά και ελληνικά δορυφορικά συστήματα, ενώ ελικόπτερα του λιμενικού έχουν πραγματοποιήσει και πραγματοποιούν ελέγχους από αέρος.Στο ρεπορτάζ του OPEN τονιζόταν ότι έφτασαν μέχρι τα Κύθηρα τουρκικά αλιευτικά για να ψαρέψουν, τα οποία ρίχνοντας τα δίχτυα τους σήκωσαν και σημαία κοντά στις ακτές του νησιού, όπως κατήγγειλε ο Γιώργος Κοντολέων, πρόεδρος Αλιευτικού Συλλόγου του νησιού.Ο ψαράς παρείχε στο OPEN φωτογραφίες – ντοκουμέντο που τραβήχτηκαν πριν από περίπου 10 μέρες.«Τα τουρκικά αλιευτικά περνάνε πολύ κοντά στη στεριά. Εάν εμείς περνούσαμε τόσο κοντά στην Τουρκία σίγουρα θα μας είχαν βυθίσει… Και δεν θα πηγαίναμε και εκεί», είπε ο ψαράς. «Πάντα υπάρχει ένας φόβος, γιατί περνάνε;», σημειώνει ενώ αναφέρει πως έριξαν και δίκτυα έξω από το νησί.Στην ίδια εκπομπή ο Ν. Σπανός, υποναύαρχος ε.α., περιγράφοντας τις φωτογραφίες είπε πως οι Τούρκοι ρίχνουν ιχθυοκλωβούς, κάτι το οποίο είναι παράνομο εάν δεν έχουν λάβει άδεια για τη ρυμούλκησή τους.«Εάν ψαρεύουν σε ελληνικά χωρικά ύδατα θα έπρεπε να συλληφθούν», ανέφερε."
newsit.gr,https://www.newsit.gr/kosmos/ekloges-tourkia-Live-i-maxi-erntogan-kilitsntaroglou-ston-deytero-gyro-gia-tin-proedria/3784546/,Εκλογές Τουρκία: Live η «μάχη» Ερντογάν – Κιλιτσντάρογλου στον δεύτερο γύρο για την προεδρία,18:05 09/03/2023, Μεγαλη διαφορα Ερντογαν απο Κιλιτσνταρογλου δειχνουν τα ατυπα exit polls,"Οι πολίτες της Τουρκίας προσήλθαν σήμερα (28.05.2023) στις κάλπες για τον δεύτερο γύρο των προεδρικών εκλογών.Ο Κεμάλ Κιλιτσντάρογλου, ο οποίος κατάφερε για πρώτη φορά να συσπειρώσει ετερόκλητες δυνάμεις από όλο το φάσμα της αντιπολίτευσης γύρω από τον κοινό στόχο της απομάκρυνσης του Ρετζέπ Ταγίπ Ερντογάν, έχει την τελευταία ευκαιρία να ανατρέψει τον “σουλτάνο”.Λεπτό προς λεπτό οι εξελίξεις στο live blog του newsit.gr – Ρεπορτάζ/ Επιμέλεια: Καρολίνα ΜισέλΟι αναλυτές φαίνεται να συμφωνούν πως αν δεν νικήσει ο Κεμάλ Κιλιτσντάρογλου, τότε αυτό θα είναι και το πολιτικό τέλος του, μιας και η συμμαχία που σχηματίστηκε στην αντιπολίτευση είναι σχεδόν σίγουρο ότι θα καταρρεύσει.Υπενθυμίζεται πως στον πρώτο γύρο της εκλογικής αναμέτρησης στην Τουρκία ο Ρετζέπ Ταγίπ Ερντογάν επικράτησε με ποσοστό 49,52% έναντι του Κεμάλ Κιλιτσντάρογλου που συγκέντρωσε το 44,88% των ψήφων."
newsit.gr,https://www.newsit.gr/kosmos/ekloges-2023-stin-tourkia-o-kemal-kilitsntaroglou-kai-oi-empristikes-diloseis-tou-gia-tin-ellada/3762851/,Εκλογές 2023 στην Τουρκία: Ο Κεμάλ Κιλιτσντάρογλου και οι εμπρηστικές δηλώσεις του για την Ελλάδα,18:05 09/03/2023, Απο τη στηριξη στον Γιωργο Παπανδρεου... στις εμπρηστικες δηλωσεις - Η σχεση του Κεμαλ Κιλιτσνταρογλου με την Ελλαδα,"Οι πολίτες της Τουρκίας προσέρχονται ξανά στις κάλπες, καθώς ο Ρετζέπ Ταγίπ Ερντογάν και ο Κεμάλ Κιλιτσντάρογλου διεκδικούν την προεδρία στο δεύτερο γύρο των εκλογών, που διεξάγεται σήμερα (28.05.2023).Στον πρώτο γύρο των εκλογών στην Τουρκία, ο Ρετζέπ Ταγίπ Ερντογάν συγκέντρωσε 49,52%, ενώ ο Κεμάλ Κιλιτσντάρογλου 44,88%. Ο Σινάν Ογάν, ο οποίος έμεινε τρίτος με 5,17%, εξέφρασε πριν από λίγες ημέρες ανοιχτά τη στήριξη του στον Ερντογάν, ενώ ο εθνικιστής ηγέτης του κόμματος “Νίκη”, Ουμίτ Οζντάγ, αλλά και το φιλοκουρδικό HDP, τάχθηκαν στο πλευρό του Κιλιτσντάρογλου, ο οποίος -αν και δεν είναι το φαβορί- ελπίζει ότι θα ανατρέψει τα προγνωστικά και θα βάλει τέλος στην 20ετή εξουσία του σουλτάνου. Ο μεγάλος «στόχος» του αρχηγού της αξιωματικής αντιπολίτευσης είναι οι 8 εκατομμύρια ψηφοφόροι που απείχαν στις 14 Μαΐου.Την τελευταία εξαετία, ο Κεμάλ Κιλιτσντάρογλου έχει προβεί σε εξίσου επιθετικές και προκλητικές δηλώσεις σε βάρος της Ελλάδας, γεγονός που έκανε πολλούς να αναρωτιούνται αν τελικά ο Ρετζέπ Ταγίπ Ερντογάν αποτελεί για τη χώρα μας… «το μη χείρον, βέλτιστον».Χαρακτηριστικές είναι οι δηλώσεις που είχε κάνει, σχολιάζοντας το «θα έρθουμε νύχτα» του προέδρου της Τουρκίας: «Εμείς δεν είμαστε σαν κι αυτούς που λένε “έρχομαι, θα έρθω, θα έρθω ξημερώματα”. Τι έκανε ο Ετζεβίτ; Ο στρατός πήγε και έκανε την απόβαση, ως πρωθυπουργός πήγε στο γραφείο του και ανακοίνωσε “ο στρατός μας τώρα είναι στην Κύπρο” και τελείωσε. Τελείωσε.Εκείνα τα νησιά είναι υπό κατοχή. Όλα αυτά γίνονται ενάντια στη Συνθήκη της Λωζάννης. Δεν είπαν τίποτα. Τώρα, όμως, που η οικονομία είναι χάλια, ο κόσμος είναι εξαθλιωμένος. Λέει συνέχεια “θα έρθω μια νύχτα”, “θα έρθω ξημερώματα”. Τι θέλεις, δηλαδή; Να σου στείλουν πρόσκληση “παρακαλώ ελάτε”; Αν έχεις θάρρος, αν έχεις δύναμη, πηγαίνεις!».Τον Μάιο του 2010 και ύστερα από 8 χρόνια βουλευτικής θητείας, ο Κεμάλ Κιλιτσντάρογλου έγινε ο έβδομος πρόεδρος του Ρεπουμπλικανικού Λαϊκού Κόμματος. Ένα χρόνο αργότερα, συμμετείχε για πρώτη φορά στις βουλευτικές εκλογές (12.06.2011) -που έγιναν πρόωρα κατά έναν χρόνο- ως αρχηγός της αξιωματικής αντιπολίτευσης. Τότε, το AKP του Ρετζέπ Ταγίπ Ερντογάν είχε κερδίσει με 49,83% έναντι του CHP, που συγκέντρωσε 25,98%.Η προεκλογική εκστρατεία του Κεμάλ Κιλιτσντάρογλου το 2011, περιλάμβανε και τον -τότε πρωθυπουργό της Ελλάδας- Γιώργο Παπανδρέου. Αναφερόμενος στην οικονομική κρίση στη χώρα μας, είχε δηλώσει χαρακτηριστικά: «Κράτα γερά Γιώργο, ερχόμαστε στην εξουσία. Αν χρειαστεί μπορούμε να στηρίξουμε τον αγώνα του Παπανδρέου με τα έργα μας. Αφήστε τους να αντέξουν, ερχόμαστε στην εξουσία στην Τουρκία».Από το 2017 μέχρι σήμερα, ο Κεμάλ Κιλιτσντάρογλου έχει μείνει σταθερός στην επιθετική ρητορική κατά της Ελλάδας, αναφερόμενος πολλές φορές στη Συνθήκη της Λωζάννης, την αποστρατιωτικοποίηση νησιών και τη μουσουλμανική μειονότητα. Σχολιάζοντας την επίσκεψη του Ρετζέπ Ταγίπ Ερντογάν στην Ελλάδα, τον Δεκέμβριο του 2017, κατά την ομιλία του στο Λονδίνο με θέμα «Δημοκρατία και σταθερότητα στην Τουρκία», είχε πει: «Με βάση τη Συνθήκη της Λωζάννης, οι μειονότητες στην Τουρκία μπορούν να εκλέξουν τους δικούς τους ηγέτες. Είναι πολύ φυσικό, οι Τούρκοι να εκλέγουν τους δικούς θρησκευτικούς ηγέτες. Η Τουρκία το εφαρμόζει, αλλά η Ελλάδα όχι». Τρεις ημέρες αργότερα, στις 11 Δεκεμβρίου, θα αναφερθεί ξανά στην επίσκεψη Ερντογάν στη χώρα μας, αυτή τη φορά μιλώντας στη Μεγάλη Εθνοσυνέλευση: «Γιατί δεν ρωτήθηκαν (σ.σ. η ελληνική ηγεσία) για τα 18 νησιά; Υπάρχουν σε αυτά 5.000 Έλληνες στρατιώτες».Δύο εβδομάδες αργότερα, στις 23 Δεκεμβρίου 2017, απάντησε σε όσα είπε ο -τότε υπουργός Άμυνας- Πάνος Καμμένος στη Βουλή: «Η Ελλάδα έχει καταλάβει 18 νησιά του Αιγαίου και μία βραχονησίδα. Ο Έλληνας υπουργός Άμυνας μού απάντησε “έλα και παρ’τα”. Θα έρθω το 2019 και θα πάρω όλα αυτά τα νησιά. Ξέρετε γιατί το λέω; Αυτά τα έλεγαν μία περίοδο και για την Κύπρο. Και ο αείμνηστος Ετζεβίτ τι έκανε; Πήγε και την πήρε».Το 2020 και με τον Κυριάκο Μητσοτάκη, πλέον, στην πρωθυπουργία, ο Κεμάλ Κιλιτσντάρογλου δήλωνε στη συνεδρίαση του Εκτελεστικού Συμβουλίου του CHP ότι «ένας πόλεμος Τουρκίας – Ελλάδας είναι κάτι που δεν θέλουν και τα δύο έθνη. Πρέπει να αναπτύξουμε πολιτικές που θα αυξήσουν τον πλούτο στην περιοχή και θα εδραιώσουν την ειρήνη. Πρέπει να λύσουμε τα προβλήματά μας χρησιμοποιώντας διπλωματία. Φυσικά, δεν θα κλείσουμε τα μάτια στην παραβίαση του νόμου. Φυσικά, θα υπερασπιστούμε τα δικαιώματα και τους νόμους της Τουρκίας μέχρι τέλους. Δεν θα είμαστε θεατές άλλων δυνάμεων, που θέλουν να κάνουν την Τουρκία και την Ελλάδα να πολεμήσουν. Σε αυτό το πλαίσιο, καταδικάζουμε έντονα τις ενέργειες της Ελλάδας έξω από το Καστελλόριζο, που προκαλούν την Τουρκία. Θα πρέπει να προειδοποιηθούν η ΕΕ, η Ελλάδα και ο ΟΗΕ. Η Τουρκία έχει το δικαίωμα να παράγει, να χρησιμοποιεί και να προστατεύει τον φυσικό της πλούτο. Δεν παραχωρούμε αυτό το δικαίωμα σε κανέναν».Τον Ιανουάριο του 2022, σε συνέντευξη του στο «Haber Turk» αναρωτιόταν «τι τους θέλαμε τους S-400; Θα μας επιτεθεί μήπως η Ελλάδα;», ενώ τον περασμένο Ιούνιο, ο Κιλιτσντάρογλου κατηγόρησε τον Τούρκο πρόεδρο για ενδοτικότητα απέναντι στην Ελλάδα, υποστηρίζοντας πως «κάνει νταϊλίκια στην Ελλάδα», αλλά «για τα νησιά υπό κατοχή δεν κάνει τίποτα».«Θα αλλάξει η κυβέρνηση, να αναλάβουμε εμείς. Οι Έλληνες και οι ελληνικές κυβερνήσεις ξέρουν πως έχουμε καταγωγή από τις “εθνικές δυνάμεις”. Ξέρουν καλά ποια είναι η παράδοση μας και πώς προστατεύουμε τα συμφέροντα της χώρας μας. Εκείνοι ξέρουν καλά ποιοι είναι ο Ετζεβίτ και ο Ερμπακάν. Τώρα ας μιλάνε… Όταν θα αναλάβουμε την κυβέρνηση εμείς, θα τους δείξουμε το τι θα συμβεί με τα όπλα που βρίσκονται σε εκείνα τα νησιά».Φωτογραφίες: ΑΠΕ-ΜΠΕ"
newsit.gr,https://www.newsit.gr/kosmos/ekloges-tourkia-ora-miden-gia-erntogan-kai-kilitsntaroglou-ti-deixnoun-oi-mystikes-dimoskopiseis/3784307/,Εκλογές Τουρκία: Ώρα μηδέν για Ερντογάν και Κιλιτσντάρογλου – Τι δείχνουν οι «μυστικές» δημοσκοπήσεις,18:05 09/03/2023, Ωρα μηδεν για Ερντογαν και Κιλιτσνταρογλου - Τι δειχνουν οι «μυστικες» δημοσκοπησεις,"Ρετζέπ Ταγίπ Ερντογάν και Κεμάλ Κιλιτσντάρογλου θα δώσουν την ύστατη μάχη την σήμερα Κυριακή (28.5.2023) στην Τουρκία, όπου θα διεξαχθεί ο δεύτερος γύρος των εκλογών.Υπενθυμίζεται πως στον πρώτο γύρο της εκλογικής αναμέτρησης στην Τουρκία ο Ρετζέπ Ταγίπ Ερντογάν επικράτησε με ποσοστό 49,52% έναντι του Κεμάλ Κιλιτσντάρογλου που συγκέντρωσετο 44,88% των ψήφων.Όπως έγινε γνωστό, ο Κιλιτσντάρογλου νίκησε στα – περισσότερο φιλελεύθερα – μεγάλα αστικά κέντρα της Τουρκίας, ενώ ο Ερντογάν επικράτησε στην ενδοχώρα.Λίγο πριν ανοίξουν οι κάλπες, το Open δημοσιεύει δύο «μυστικές» δημοσκοπήσεις, οι οποίες δείχνουν – όπως ήταν αναμενόμενο – σαφές προβάδισμα του Ρετζέπ Ταγίπ Ερντογάν. Πρόκειται για τις δύο πιο έγκυρες δημοσκοπικές εταιρείες της Τουρκίας.Η πρώτη δείχνει προβάδισμα του Ερντογάν με 7.5 μονάδες διαφορά. Ειδικότερα, ο Ερντογάν φαίνεται να συγκεντρώνει ποσοστό 53.7% και ο Κιλιτσντάρογλου 46.3%.Η δεύτερη δημοσκόπηση δίνει προβάδισμα στον Ερντογάν με 4 μονάδες διαφορά. Συγκεκριμένα, ο Ερντογάν εμφανίζεται να συγκεντρώνει 51.9% και ο Κιλιτσντάρογλου 48.1%.Το Σάββατο δημοσιεύτηκαν αρκετές δημοσκοπήσεις και σχεδόν όλες δίνουν νίκη στον Ερντογάν. Εκτός από μία που, παρόλο που πρόσκεινται στο κυβερνών κόμμα δείχνει νικητή τον υποψήφιο της αντιπολίτευσης, Κιλιτσντάρογλου. Είναι η ORC Research που σημειώνει ότι το ποσοστό ψήφου του Ερντογάν θα είναι 48.6%, ενώ του Κιλιτσντάρογλου 51.4%.Το Σάββατο ο Ερντογάν, με μία συμβολική κίνηση και τον αέρα του νικητή, επισκέφθηκε τον τάφο του πρώην πρωθυπουργού Αντνάν Μεντερές, που θαυμάζει.Παρά την οικονομική κρίση και τη δραστική υποτίμηση της λίρας, πολλοί πολίτες δεν ξεχνούν τις μεταρρυθμίσεις του Ερντογάν. Ωστόσο, όσοι βλέπουν την οικονομία της Τουρκίας να βυθίζεται και τις συνεχιζόμενες διώξεις δεν αντιμετωπίζουν με καλό μάτι μια νέα νίκη Ερντογάν.Μεγάλος αντίπαλος του Ερντογάν φαίνεται πως είναι η… αποχή, καθώς το επιτελείο του ανησυχεί πως λόγω της νίκης του στον πρώτο γύρο πολλοί υποστηρικτές του δεν θα μπουν στον κόπο να ψηφίσουν για δεύτερη φορά, θεωρώντας δεδομένη τη νίκη του προέδρου τους και στο δεύτερο γύρο.Παράλληλα, οι εκλογές της 28ης Μαΐου είναι η τελευταία ευκαιρία για τον Κιλιτσντάρογλου να ανατρέψει τον Ερντογάν, ο οποίος κατάφερε για πρώτη φορά να συσπειρώσει ετερόκλητες δυνάμεις από όλο το φάσμα της αντιπολίτευσης γύρω από τον κοινό στόχο της απομάκρυνσης του Ερντογάν.Οι αναλυτές φαίνεται να συμφωνούν πως αν δεν νικήσει ο Κιλιτσντάρογλου, τότε αυτό θα είναι και το πολιτικό τέλος του μιας και η συμμαχία που σχηματίστηκε στην αντιπολίτευση είναι σχεδόν σίγουρο ότι θα καταρρεύσει."
newsit.gr,https://www.newsit.gr/kosmos/ekloges-stin-tourkia-o-retzep-tagip-erntogan-apokoimithike-se-diakanaliki-synenteyksi/3784044/,Εκλογές στην Τουρκία: Ο Ρετζέπ Ταγίπ Ερντογάν αποκοιμήθηκε σε διακαναλική συνέντευξη,18:05 09/03/2023, Ο Ρετζεπ Ταγιπ Ερντογαν αποκοιμηθηκε σε live διακαναλικη συνεντευξη,"Εμφανώς καταβεβλημένος εμφανίστηκε λίγο πριν τις εκλογές στην Τουρκία ο Ρετζέπ Ταγίπ Ερντογάν σε live διακαναλική συνέντευξη, καθώς σε πολλά σημεία της συνέντευξης κλείνει τα μάτια του, ενώ κάποια στιγμή τον πήρε ο ύπνος.Συγκεκριμένα, ο Ρετζέπ Ταγίπ Ερντογάν αποκοιμήθηκε για μια στιγμή κατά τη διάρκεια της διακαναλικής συνέντευξης στους τηλεοπτικούς σταθμούς A Haber και ATV, λίγες μόνο ώρες πριν από τις εκλογές στην Τουρκία.Την ώρα που η δημοσιογράφος έκανε την ερώτηση, ο Τούρκος πρόεδρος φαίνεται να έχει έντονη υπνηλία και με δυσκολία καταφέρνει να κρατήσει ανοιχτά τα μάτια του.Η δημοσιογράφος που κάνει την ερώτηση τον κοιτά ανήσυχη και συνεχίζει δίνοντας το λόγο στον συνάδελφό της.Μάλιστα, μόλις ο σκηνοθέτης συνειδητοποιεί ότι έπιασε τον Ερντογάν με κλειστά μάτια, στρέφει την κάμερα προς τη δημοσιογράφο.ERDOĞAN BU KEZ CANLI YAYINDA UYUKLADI..Cumhur İttifakı Cumhurbaşkanı Adayı Recep Tayyip Erdoğan, canlı yayında soruları yanıtladığı sırada uyuklarken görüntülendi.Erdoğan, daha önce de katıldığı bir canlı yayında fenalaşmıştı. pic.twitter.com/2b5kN5KoWZΣε όλη τη διάρκεια της συνέντευξης ο Ερντογάν φαίνεται αρκετά καταβεβλημένος."
newsit.gr,https://www.newsit.gr/kosmos/ekloges-tourkia-erntogan-kilitsntaroglou-kovoun-to-nima-meta-apo-mia-politiki-antiparathesi-pou-oksyne-ta-misi-sti-xora/3784056/,Εκλογές Τουρκία: Ερντογάν – Κιλιτσντάρογλου κόβουν το νήμα μετά από μια πολιτική αντιπαράθεση που όξυνε τα μίση στη χώρα,18:05 09/03/2023, Ερντογαν - Κιλιτσνταρογλου κοβουν το νημα μετα απο μια προεκλογικη μαχη που οξυνε τα μιση στην Τουρκια,"Ρετζέπ Ταγίπ Ερντογάν και Κεμάλ Κιλιτσντάρογλου ετοιμάζονται για τον αυριανό (28.05.2023) τελευταίο γύρο της κούρσας των εκλογών στην Τουρκία, όπου αρκετοί εκτιμούν ότι το αποτέλεσμα ενδέχεται να κριθεί στο… photo finish.Τόσο ο Ρετζέπ Ταγίπ Ερντογάν όσο και ο Κεμάλ Κιλιτσντάρογλου όξυναν συγκεκριμένα μίση στην Τουρκία (ο Ερντογάν ξεκινώντας από την αρχή της προεκλογικής εκστρατείας του, ο Κιλιτσντάρογλου κλιμακώνοντας πριν από τον δεύτερο γύρο) προχωρώντας προς τις εκλογές με μισαλλόδοξα αφηγήματα και κορόνες κατά των Κούρδων, των Σύρων προσφύγων, των ΛΟΑΤΚΙ ατόμων κ.ά.Αξίζει να σημειωθεί ότι, πιθανόν και λόγω αυτής της διαφορετικής στάσης που κράτησε ο καθένας τους στην πρώτη προεκλογική περίοδο, ο Κεμάλ Κιλιτσντάρογλου νίκησε στα -περισσότερο φιλελεύθερα- μεγάλα αστικά κέντρα την Τουρκίας, ενώ ο Ρετζέπ Ταγίπ Ερντογάν νίκησε στις περιοχές όπου βρίσκουν -σε μεγαλύτερο βαθμό- πρόσφορο έδαφος τα παραπάνω αφήγημα.Οι τόνοι του Κεμάλ Κιλιτσντάρογλου γύρω από τα παραπάνω ζητήματα ήταν σαφώς χαμηλότεροι στην πρώτη προεκλογικής εκστρατεία του, κάτι που άλλαξε άρδην μετά την ήταν του στον πρώτο γύρο, προφανώς για να… κερδίσει τις καρδιές περισσότερων ακροδεξιών ψηφοφόρων.Δείτε στον ακόλουθο χάρτη (με τα αποτελέσματα του πρώτου γύρου) το γεγονός ότι ο Κεμάλ Κιλιτσντάρογλου (με το κόκκινο χρώμα) νίκησε στο περιμετρικό τμήμα της Τουρκίας και στην Άγκυρα, ήτοι, στα μεγάλα αστικά κέντρα της χώρας.Eλάχιστες ώρες πριν τις εκλογές της 28ης Μαΐου και με τον Ταγίπ Ερντογάν, σύμφωνα με τις δημοσκοπήσεις, να επικρατεί οριακά, ο ηγέτης της αντιπολίτευσης και υποψήφιος πρόεδρος της Εθνικής Συμμαχίας Κεμάλ Κιλιτσντάρογλου προχώρησε σε μία δέσμευση αθλητικού περιεχομένου.Ο Κεμάλ Κιλιτσντάρογλου μέσα από τον προσωπικό του λογαριασμό στο twitter ανέφερε πως ένα από τα πρώτα διατάγματα που θα περάσει θα είναι η μετάδοση αγώνων στην δημόσια τηλεόραση TRT χωρίς συνδρομή.Seçimi kazandıktan sonra, ilk imzalayacağım kararnamelerden biri, maçların artık şifresiz olarak TRT’de yayınlanmasını sağlamak. Milletin küçücük zevklerini bile çaldılar. Böylece milleti TRT’yle de barıştıracağım ve TRT gerçekten milletin kanalı olacak.Στον επαναληπτικό γύρο της αναμέτρησης, ο Ρετζέπ Ταγίπ Ερντογάν έχει από τον πρώτο προβάδισμα σχεδόν πέντε μονάδων (49,5%) ή 2,5 εκατ. ψήφων, έναντι του αντιπάλου του Κεμάλ Κιλιτσντάρογλου (44,5%), υποψηφίου ετερόκλιτης εξακομματικής συμμαχίας ευρέος φάσματος, από την εθνικιστική δεξιά ως την κεντροαριστερά.Οι τελευταίες δημοσκοπήσεις -τα ινστιτούτα που τις διενεργούν έπεσαν πολύ έξω ενόψει του πρώτου γύρου- πιστοποιούν το προβάδισμα του αρχηγού του κράτους, τον φέρουν να βρίσκεται μπροστά πέντε μονάδες.Παρά την αριθμητική αυτή, που a priori ευνοεί τον κυρίαρχο του πολιτικού παιγνιδιού στην Τουρκία τα τελευταία είκοσι χρόνια, εξακολουθεί να υπάρχει μια άγνωστη μεταβλητή: αυτή είναι οι 8,3 εκατ. ψήφοι των πολιτών οι οποίοι δεν εκφράστηκαν στον πρώτο γύρο, μολονότι η συμμετοχή έφθασε το 87%.Ήδη στην τουρκική διασπορά, τα μέλη της οποίας είχαν περιθώριο να ψηφίσουν ως το βράδυ της Τρίτης, η συμμετοχή ήταν υψηλότερη (1,9 εκατ. έναντι 1,69 εκατ.) απ’ ό,τι στον πρώτο γύρο.Πέραν όσων επέλεξαν την αποχή, τα δυο στρατόπεδα φλέρταραν μετά τη 14η Μαΐου με τους υπερεθνικιστές.Ο τρίτος του πρώτου γύρου, ο Σινάν Ογάν (5% των ψήφων), άλλοτε στέλεχος του MHP, τάχθηκε υπέρ του κ. Ερντογάν.Η προσπάθεια να προσελκυστεί η ψήφος της ακροδεξιάς άλλαξε τελείως την υφή της εκστρατείας.Σοκαρισμένος από την ήττα που δεν περίμενε στον πρώτο γύρο, ο Κεμάλ Κιλιτσντάρογλου, 74 ετών, εξαφανίστηκε από τις τηλεοπτικές οθόνες την επομένη των εκλογών για να επανεμφανιστεί την τέταρτη ημέρα, έχοντας επανεφεύρει τον εαυτό του, μεταμορφωμένος σε υποψήφιο με τόνο πολεμικό.Τα χαμόγελα και οι καρδούλες που σχηματίζονταν με τα δάχτυλα στις προεκλογικές συγκεντρώσεις του αντικαταστάθηκαν από σφιγμένες γροθιές και υποσχέσεις πως οι Σύροι πρόσφυγες θα σταλούν πίσω στην πατρίδα τους «την επομένη της νίκης». Απειλή που επανέλαβε μερικές ημέρες μετά, διατρανώνοντας πως η Τουρκία δεν θα μετατραπεί σε «αποθήκη μεταναστών».Κατόπιν, μετρίασε κάπως τις τοποθετήσεις του για τους Σύρους και κάλεσε την Ευρώπη να πληρώσει όσα υποσχέθηκε. «Θα διορθώσουμε την κατάσταση, θα το δείτε», είπε σε νέους.Η Τουρκία, με τουλάχιστον 3,4 εκατ. Σύρους πρόσφυγες (κατά τα επίσημα δεδομένα), χωρίς να λογαριάζονται οι εκατοντάδες χιλιάδες Αφγανοί, Ιρανοί και Ιρακινοί στην επικράτειά της, είναι η χώρα υποδοχής των περισσοτέρων προσφύγων στον κόσμο το τρέχον διάστημα.Στην άλλη πλευρά, ο πρόεδρος Ερντογάν, 69 ετών, ακόμα πιο τονωμένος μετά το αποτέλεσμα του πρώτου γύρου, έκανε τις ομιλίες τη μια πίσω από την άλλη -εκφωνούσε τρεις την ημέρα το περασμένο σαββατοκύριακο…- καταγγέλλοντας τους «τρομοκράτες» αντιπάλους του, στους οποίους προσάπτει πως συνεργάζονται με το HDP και με «τους ΛΟΑΤΚΙ», που απειλούν όπως επαναλαμβάνει τις θεμελιώδεις αξίες της οικογένειας. «Χθες ακόμα αγαπούσαν τους τρομοκράτες», πέταξε σε μια από τις ομιλίες του.«Καλύπτω προεκλογικές εκστρατείας εδώ και δεκαετίες, ουδέποτε είχα δει τόσα πολλά “fake news” (‘ψευδείς ειδήσεις’), τόσο προσβλητικές και ομοφοβικές δηλώσεις», συνοψίζει ο Τζαν Ντουντάρ, ο πρώην αρχισυντάκτης της εφημερίδας Cumhuriyet («Δημοκρατία», κεντροαριστερά), εξόριστος στο Βερολίνο, που λέει πως τον θλίβει το ότι η αντιπολίτευση δεν αντέδρασε «με τον τρόπο που άρμοζε», ούτε «κάλεσε να υπάρξει ένα μίνιμουμ σεβασμού».Ο Μεντερές Τζινάρ, καθηγητής πολιτικών επιστημών στο πανεπιστήμιο Μπασκέντ (Άγκυρα), επέκρινε την αντιπολίτευση, που φάνηκε «ανίκανη να παρουσιάσει το όραμά της για το μέλλον της Τουρκίας» και πρόβαλε «αποκλειστικά και μόνο τις αποτυχίες της κυβέρνησης και του προέδρου».Όμως, πρόσθεσε, «ακόμη κι αν οι ψηφοφόροι δεν συμφωνούν με κάποια κόμματα της συμμαχίας, δεν έχουν την πολυτέλεια να μην ψηφίσουν».Το HDP μάλλον συμφωνεί. Παρά τις επανειλημμένες επιθέσεις που δέχθηκε, και παρά την όψιμη συμμαχία του κ. Κιλιτσντάρογλου με μικρή υπερεθνικιστική, ξενοφοβική παράταξη, το κόμμα κάλεσε ξανά την Πέμπτη τους υποστηρικτές του να ψηφίσουν τον υποψήφιο της αντιπολίτευσης.Και μέσω Twitter χθες ο Σελαχατίν Ντεμίρτας, μορφή του HDP, στη φυλακή από το 2016, επανέλαβε χθες την έκκληση από το κελί του: «Δεν υπάρχει τρίτος γύρος σε αυτή την ιστορία! Ας αναδείξουμε πρόεδρο τον κ. Κιλιτσντάρογλου, για να αναπνεύσει η Τουρκία. Πηγαίνετε στις κάλπες, ψηφίστε».Χθες βράδυ ο κ. Κιλιτσντάρογλου κατηγόρησε τις αρχές πως τον εμπόδισαν να στείλει SMS με τα οποία ήθελε να ενημερώσει δημοσιογράφους πως θα συμμετείχε σε εκπομπή ιδιωτικού τηλεοπτικού σταθμού.Κατ’ αυτόν, η παρεμπόδιση έγινε «από την Αρχή Ελέγχου των Τεχνολογιών των Πληροφοριών και των Επικοινωνιών (BTS), κατά διαταγή του Ερντογάν». Πρόσθεσε πως οι άνθρωποι του προέδρου το έκαναν «γιατί φοβούνται».Η μη κυβερνητική οργάνωση Δημοσιογράφοι Χωρίς Σύνορα (Reporters sans Frontières, RSF) επικρίνει την ανισορροπία στην προβολή των υποψηφίων – ο αρχηγός του κράτους μονοπωλεί τις τηλεοπτικές οθόνες.Για τον Ερόλ Εντέρογλου, τον αντιπρόσωπο της RSF στην Τουρκία, «το σύστημα των μέσων ενημέρωσης που έχει δημιουργηθεί» αποτελεί από μόνο του μέσο νοθείας των εκλογών, καθώς «στερεί» από τους τούρκους πολίτες τον δημοκρατικό διάλογο."
newsit.gr,https://www.newsit.gr/kosmos/ekloges-stin-tourkia-me-aera-nikis-o-erntogan-stoixima-i-symmetoxi-rythmistes-oi-yperethnikistes/3783832/,Εκλογές στην Τουρκία: Με αέρα νίκης ο Ερντογάν – Στοίχημα η συμμετοχή – «Ρυθμιστές» οι υπερεθνικιστές,18:05 09/03/2023, Εκλογες στην Τουρκια: Με αερα νικης ο Ερντογαν – Στοιχημα η συμμετοχη – «Ρυθμιστες» οι υπερεθνικιστες,"Η Τουρκία ετοιμάζεται για τον άνευ προηγουμένου αυριανό δεύτερο γύρο των εκλογών στις οποίες θα αναδειχθεί ο πρόεδρός της, μετά το πέρας χθες βράδυ της προεκλογικής εκστρατείας, γεμάτης υποσχέσεις και αναθέματα εναντίον των Κούρδων και των Σύρων προσφύγων από τους δυο αντιπάλους.Στον επαναληπτικό γύρο της αναμέτρησης στην Τουρκία, ο Ρετζέπ Ταγίπ Ερντογάν έχει από τον πρώτο προβάδισμα σχεδόν πέντε μονάδων (49,5%) ή 2,5 εκατ. ψήφων, έναντι του αντιπάλου του Κεμάλ Κιλιτσντάρογλου (44,5%), υποψηφίου ετερόκλιτης εξακομματικής συμμαχίας ευρέος φάσματος, από την εθνικιστική δεξιά ως την κεντροαριστερά.Οι τελευταίες δημοσκοπήσεις –τα ινστιτούτα που τις διενεργούν έπεσαν πολύ έξω ενόψει του πρώτου γύρου– πιστοποιούν το προβάδισμα του αρχηγού του κράτους, τον φέρουν να βρίσκεται μπροστά πέντε μονάδες.Παρά την αριθμητική αυτή, που a priori ευνοεί τον κυρίαρχο του πολιτικού παιγνιδιού στην Τουρκία τα τελευταία είκοσι χρόνια, εξακολουθεί να υπάρχει μια άγνωστη μεταβλητή: αυτή είναι οι 8,3 εκατ. ψήφοι των πολιτών οι οποίοι δεν εκφράστηκαν στον πρώτο γύρο, μολονότι η συμμετοχή έφθασε το 87%.Ήδη στην τουρκική διασπορά, τα μέλη της οποίας είχαν περιθώριο να ψηφίσουν ως το βράδυ της Τρίτης, η συμμετοχή ήταν υψηλότερη (1,9 εκατ. έναντι 1,69 εκατ.) απ’ ό,τι στον πρώτο γύρο.Πέραν όσων επέλεξαν την αποχή, τα δυο στρατόπεδα φλέρταραν μετά τη 14η Μαΐου με τους υπερεθνικιστές.Ο τρίτος του πρώτου γύρου, ο Σινάν Ογάν (5% των ψήφων), άλλοτε στέλεχος του MHP, τάχθηκε υπέρ του κ. Ερντογάν.Η προσπάθεια να προσελκυστεί η ψήφος της ακροδεξιάς άλλαξε τελείως την υφή της εκστρατείας.Σοκαρισμένος από την ήττα που δεν περίμενε στον πρώτο γύρο, ο Κεμάλ Κιλιτσντάρογλου, 74 ετών, εξαφανίστηκε από τις τηλεοπτικές οθόνες την επομένη των εκλογών για να επανεμφανιστεί την τέταρτη ημέρα, έχοντας επανεφεύρει τον εαυτό του, μεταμορφωμένος σε υποψήφιο με τόνο πολεμικό.Τα χαμόγελα και οι καρδούλες που σχηματίζονταν με τα δάχτυλα στις προεκλογικές συγκεντρώσεις του αντικαταστάθηκαν από σφιγμένες γροθιές και υποσχέσεις πως οι Σύροι πρόσφυγες θα σταλούν πίσω στην πατρίδα τους «την επομένη της νίκης». Απειλή που επανέλαβε μερικές ημέρες μετά, διατρανώνοντας πως η Τουρκία δεν θα μετατραπεί σε «αποθήκη μεταναστών».Κατόπιν, μετρίασε κάπως τις τοποθετήσεις του για τους Σύρους και κάλεσε την Ευρώπη να πληρώσει όσα υποσχέθηκε. «Θα διορθώσουμε την κατάσταση, θα το δείτε», είπε σε νέους.Η Τουρκία, με τουλάχιστον 3,4 εκατ. Σύρους πρόσφυγες (κατά τα επίσημα δεδομένα), χωρίς να λογαριάζονται οι εκατοντάδες χιλιάδες Αφγανοί, Ιρανοί και Ιρακινοί στην επικράτειά της, είναι η χώρα υποδοχής των περισσοτέρων προσφύγων στον κόσμο το τρέχον διάστημα.Στην άλλη πλευρά, ο πρόεδρος Ερντογάν, 69 ετών, ακόμα πιο τονωμένος μετά το αποτέλεσμα του πρώτου γύρου, έκανε τις ομιλίες τη μια πίσω από την άλλη –εκφωνούσε τρεις την ημέρα το περασμένο σαββατοκύριακο…– καταγγέλλοντας τους «τρομοκράτες» αντιπάλους του, στους οποίους προσάπτει πως συνεργάζονται με το HDP και με «τους ΛΟΑΤΚΙ», που απειλούν όπως επαναλαμβάνει τις θεμελιώδεις αξίες της οικογένειας. «Χθες ακόμα αγαπούσαν τους τρομοκράτες», πέταξε σε μια από τις ομιλίες του.«Καλύπτω προεκλογικές εκστρατείας εδώ και δεκαετίες, ουδέποτε είχα δει τόσα πολλά ‘fake news’ (‘ψευδείς ειδήσεις’), τόσο προσβλητικές και ομοφοβικές δηλώσεις», συνοψίζει ο Τζαν Ντουντάρ, ο πρώην αρχισυντάκτης της εφημερίδας Cumhuriyet («Δημοκρατία», κεντροαριστερά), εξόριστος στο Βερολίνο, που λέει πως τον θλίβει το ότι η αντιπολίτευση δεν αντέδρασε «με τον τρόπο που άρμοζε», ούτε «κάλεσε να υπάρξει ένα μίνιμουμ σεβασμού».Ο Μεντερές Τζινάρ, καθηγητής πολιτικών επιστημών στο πανεπιστήμιο Μπασκέντ (Άγκυρα), επέκρινε την αντιπολίτευση, που φάνηκε «ανίκανη να παρουσιάσει το όραμά της για το μέλλον της Τουρκίας» και πρόβαλε «αποκλειστικά και μόνο τις αποτυχίες της κυβέρνησης και του προέδρου».Όμως, πρόσθεσε, «ακόμη κι αν οι ψηφοφόροι δεν συμφωνούν με κάποια κόμματα της συμμαχίας, δεν έχουν την πολυτέλεια να μην ψηφίσουν».Το HDP μάλλον συμφωνεί. Παρά τις επανειλημμένες επιθέσεις που δέχθηκε, και παρά την όψιμη συμμαχία του κ. Κιλιτσντάρογλου με μικρή υπερεθνικιστική, ξενοφοβική παράταξη, το κόμμα κάλεσε ξανά την Πέμπτη τους υποστηρικτές του να ψηφίσουν τον υποψήφιο της αντιπολίτευσης.Και μέσω Twitter χθες ο Σελαχατίν Ντεμίρτας, μορφή του HDP, στη φυλακή από το 2016, επανέλαβε χθες την έκκληση από το κελί του: «Δεν υπάρχει τρίτος γύρος σε αυτή την ιστορία! Ας αναδείξουμε πρόεδρο τον κ. Κιλιτσντάρογλου, για να αναπνεύσει η Τουρκία. Πηγαίνετε στις κάλπες, ψηφίστε».Χθες βράδυ ο κ. Κιλιτσντάρογλου κατηγόρησε τις αρχές πως τον εμπόδισαν να στείλει SMS με τα οποία ήθελε να ενημερώσει δημοσιογράφους πως θα συμμετείχε σε εκπομπή ιδιωτικού τηλεοπτικού σταθμού.Κατ’ αυτόν, η παρεμπόδιση έγινε «από την Αρχή Ελέγχου των Τεχνολογιών των Πληροφοριών και των Επικοινωνιών (BTS), κατά διαταγή του Ερντογάν». Πρόσθεσε πως οι άνθρωποι του προέδρου το έκαναν «γιατί φοβούνται».Η μη κυβερνητική οργάνωση Δημοσιογράφοι Χωρίς Σύνορα (Reporters sans Frontières, RSF) επικρίνει την ανισορροπία στην προβολή των υποψηφίων — ο αρχηγός του κράτους μονοπωλεί τις τηλεοπτικές οθόνες.Για τον Ερόλ Εντέρογλου, τον αντιπρόσωπο της RSF στην Τουρκία, «το σύστημα των μέσων ενημέρωσης που έχει δημιουργηθεί» αποτελεί από μόνο του μέσο νοθείας των εκλογών, καθώς «στερεί» από τους τούρκους πολίτες τον δημοκρατικό διάλογο."
newsit.gr,https://www.newsit.gr/kosmos/ekloges-stin-tourkia-o-kilitsntaroglou-katigorei-tis-arxes-pos-tou-apagoreysan-proeklogika-sms/3783772/,Εκλογές στην Τουρκία: Ο Κιλιτσντάρογλου κατηγορεί τις αρχές πως του απαγόρευσαν προεκλογικά sms,18:05 09/03/2023, Ο Κιλιτσνταρογλου κατηγορει τις τουρκικες αρχες πως του απαγορευσαν προεκλογικα sms,"Ο Κεμάλ Κιλιτσντάρογλου, που θα βρεθεί την Κυριακή αντιμέτωπος με τον Ρετζέπ Ταγίπ Ερντογάν, στον δεύτερο γύρο των προεδρικών εκλογών στην Τουρκία κατηγόρησε σήμερα τις αρχές ότι μπλόκαραν τα sms του προεκλογικού επιτελείου του.Ο Κιλιτσντάρογλου ήθελε κυρίως να ενημερώσει τους δημοσιογράφους ότι θα μιλούσε ζωντανά απόψε το βράδυ στο ιδιωτικό κανάλι Fox.«Μπλόκαραν τα sms επειδή φοβούνται», είπε με την έναρξη του προγράμματος, υποστηρίζοντας ότι αυτό έγινε «από την Αρχή Ελέγχου της τεχνολογίας των Πληροφοριών και των Επικοινωνιών (BTS) κατ’ εντολή του Ερντογάν».«Προσπαθούν με κάθε μέσο να παραμείνουν στην εξουσία», συνέχισε, καλώντας «όλους τους εργαζόμενους να ψηφίσουν για τα δικαιώματά τους» την Κυριακή. «Αν σκέφτεστε ότι θα περιμένετε άλλα δέκα χρόνια, μην έρθετε να παραπονεθείτε», πρόσθεσε.Λίγο πριν να ξεκινήσει η εκπομπή, ο Κιλιτσντάρογλου είχε αναρτήσει στο Twitter ένα βίντεο με το οποίο κατήγγειλε «τις συνεχείς συκοφαντίες, τις συνωμοσίες, τα ψέματα» σε βάρος του.«Τώρα, δεν μπορώ να στείλω μήνυμα στους δημοσιογράφους για να ανακοινώσω το πρόγραμμά μας. Οι εταιρείες τηλεπικοινωνιών με εμποδίζουν να στείλω μηνύματα, μου έριξαν μαύρο. Σας μιλάω, Ερντογάν, μήπως θέλετε να αποσυρθώ από τις εκλογές;», είπε.«Δεν μπορούν να γίνουν εκλογές στην Τουρκία, αυτός ο άνθρωπος είναι δειλός», συνέχισε. Ο Ερντογάν συγκέντρωσε ποσοστό 49,5% στον πρώτο γύρο των εκλογών στις 14 Μαΐου έναντι 45% του Κιλιτσντάρογλου, που στηρίζεται από έξι κόμματα της αντιπολίτευσης, από την εθνικιστική δεξιά μέχρι την αριστερά."
newsit.gr,https://www.newsit.gr/kosmos/ekloges-stin-tourkia-oi-dimoskopiseis-dinoun-nikiti-erntogan-kai-oi-ependytes-anisyxoun/3783744/,Εκλογές στην Τουρκία: Οι δημοσκοπήσεις «δίνουν» νικητή Ερντογάν και οι επενδυτές ανησυχούν,18:05 09/03/2023, Οι δημοσκοπησεις «δινουν» νικητη Ερντογαν στις τουρκικες εκλογες και οι επενδυτες ανησυχουν,"Την ώρα που οι δημοσκοπήσεις «δίνουν» νικητή τον Ρετζέπ Ταγίπ Ερντογάν στον δεύτερο γύρο των εκλογών στην Τουρκία, υπάρχει ανησυχία στους επενδυτές για την οικονομική πολιτική που αναμένεται να ακολουθήσει με χαρακτηριστικό παράδειγμα ότι η τουρκική λίρα κατρακύλησε σε νέο ιστορικό χαμηλό ξεπερνώντας τα 20 δολάρια.Δύο ημέρες πριν τις εκλογές στην Τουρκία, οικονομολόγοι και επενδυτές αναλύουν τη σοβαρή – σύμφωνα με τις δημοσκοπήσεις – πιθανότητα να επανεκλεγεί ο Ρετζέπ Ταγίπ Ερντογάν στο τιμόνι της χώρας. Γι’ αυτό και είναι έκδηλη η ανησυχία τους, ότι θα συνεχίσει τις ανορθόδοξες πρακτικές του, σύμφωνα με την ΕΡΤ.Χαρακτηριστικές είναι οι δηλώσεις του οικονομολόγου της εταιρείας DINAMIK INVESTMENT, Ενβέρ Ερκάν, τονίζει πως «εκτός από το πιθανό αποτέλεσμα των εκλογών, περισσότεροι επενδυτές προετοιμάζονται για περισσότερα πλήγματα για τη λίρα στο μέλλον, επειδή και οι δύο οικονομικές πολιτικές που η Λαϊκή Συμμαχία του κ. Ερντογάν ή η Εθνική Συμμαχία του κ. Κιλιντσντάρογλου θα εφαρμόσουν πολλές προκλήσεις στον μετασχηματισμό της οικονομίας».Ο Κεμάλ Κιλιτσντάρογλου παίζει τα τελευταία χαρτιά του ενόψει του δευτέρου γύρου των εκλογών της Τουρκίας και προσπαθεί να προσελκύσει ψήφους πολιτών που βιώνουν την οικονομική κρίση, καθώς τάζει κούρεμα χρεών στους κατόχους δανείων και πιστωτικών καρτών.«Από τα χρέη των πιστωτικών καρτών θα καταβληθεί μόνο το κεφάλαιο κι αυτό σε 36 μηνιαίες δόσεις. Το σύνολο των τόκων θα διαγραφεί», δήλωσε ο επικεφαλής της συμμαχίας της αντιπολίτευσης.Από τη μεριά του, ο Ρετζέπ Ταγίπ Ερντογάν δεν αναφέρεται καν σε οικονομικά θέματα στις τελευταίες ομιλίες του και προβάλλει την πίστη του στον θεό.«Πιστεύω στο έθνος μας, πιστεύω στους πιστούς, ο Κύριός μου να μας αξιώσει να δούμε πολλές κατακτήσεις. Είθε να μας επιτρέψει να κάνουμε από τώρα ένα βήμα προς αυτές τις κατακτήσεις», είπε ο Ερντογάν και συνέχισε λέγοντας ότι «την Κυριακή με μεγάλο κρότο θα ανατινάξετε τις κάλπες!»."
newsit.gr,https://www.newsit.gr/kosmos/tourkia-ekloges-to-diakyveyma-tou-deyterou-gyrou-oi-yposxeseis-erntogan-kilitsntaroglou/3783297/,"Τουρκία εκλογές: Το διακύβευμα του δεύτερου γύρου – Οι υποσχέσεις Ερντογάν, Κιλιτσντάρογλου",18:05 09/03/2023, Υγιεινος περιπατος η μαχη για τον Ερντογαν; Ποσο αμφιρροπη ειναι η κυριακατικη κουρσα του με τον Κιλιτσνταρογλου,"Η κλεψύδρα έχει γυρίσει ανάποδα στην Τουρκία και απομένουν δυο 24ωρα έως το πρωί της Κυριακής (28 Μαΐου) ώστε να ανοίξουν οι κάλπες και να διεξαχθούν οι δεύτερες εκλογές, που θα κρίνουν αν ο Ρετζέπ Ταγίπ Ερντογάν θα παραμείνει στην εξουσία ή αν θα γίνει η ανατροπή και ο Κεμάλ Κιλιτσντάρογλου θα τον διαδεχθεί στον προεδρικό θώκο.Ο πρόεδρος της Τουρκίας, Ρετζέπ Ταγίπ Ερντογάν έκανε την έκπληξη στις πρώτες εκλογές (14.5.2023) και κόντρα σε όλες τις δημοσκοπήσεις έλαβε 27.133.849 ψήφους και με ποσοστό 49,52%,πήρε την πρώτη θέση έναντι του Κεμάλ Κιλιτσντάρογλου (24.595.178 ψήφοι – 44,88%). Ακολούθησε ο εθνικιστής Σινάν Ογάν (2.831.239 ψήφοι – 5,17%), ο οποίος αποτελεί τον ρυθμιστή της δεύτερης κάλπης.Ο Τούρκος πρόεδρος Ταγίπ Ερντογάν έχει στόχο να παρατείνει την κυριαρχία του για μια τρίτη δεκαετία στις εκλογές της Κυριακής, καθώς τα προγνωστικά είναι υπέρ του στο δεύτερο γύρο της ψηφοφορίαςΉδη ενισχυμένος από την κοινοβουλευτική πλειοψηφία που κέρδισαν το ισλαμιστικών καταβολών κόμμα του, το AKP, και οι σύμμαχοί του στις εκλογές της 14ης Μαΐου στην Τουρκία, ο Ρετζέπ Ταγίπ Ερντογάν ενισχύθηκε επιπλέον τη Δευτέρα με την ανακοίνωση της υποστήριξης του Σινάν Ογάν, που είχε έρθει τρίτος στον πρώτο γύρο.Στις εκλογές θα κριθεί όχι μόνο το ποιος θα ηγηθεί της Τουρκίας, αλλά και το πώς θα κυβερνηθεί η χώρα, προς τα πού θα κατευθυνθεί η οικονομία της και ποια μορφή θα έχει η εξωτερική πολιτική της.Ο Κεμάλ Κιλιτσντάρογλου, ο οποίος έλαβε τη στήριξη ενός άλλου ακροδεξιού ηγέτη, υποστηρίζεται από μια εξακομματική συμμαχία που περιλαμβάνει το Ρεπουμπλικανικό Λαϊκό Κόμμα του (CHP).Μακροβιότερος ηγέτης της σύγχρονης Τουρκίας, ο Ρετζέπ Ταγίπ Ερντογάν είναι στην πατρίδα του ο πρωταθλητής της θρησκευτικής ευσέβειας και των χαμηλών τραπεζικών επιτοκίων, ενώ επιδιώκει να επιβεβαιώσει την τουρκική επιρροή στην περιφέρεια και να χαλαρώσει τις σχέσεις της χώρας του, μέλους του ΝΑΤΟ, με τη Δύση.Ο δεύτερος γύρος των εκλογών λαμβάνει χώρα τρεις μήνες μετά τους σεισμούς στη νοτιοανατολική Τουρκία που στοίχισαν τη ζωή σε περισσότερους από 50.000 ανθρώπους.Ο Ρετζέπ Ταγίπ Ερντογάν είναι ο πιο ισχυρός ηγέτης που είχε ποτέ η Τουρκία μετά την ίδρυση της σύγχρονης τουρκικής δημοκρατίας πριν από έναν αιώνα από τον Μουσταφά Κεμάλ και, μαζί με το κόμμα του, το AKP, έχει απομακρύνει το τουρκικό κράτος από τον κοσμικό χαρακτήρα που του είχε δώσει ο ιδρυτής του.Ο Ρετζέπ Ταγίπ Ερντογάν συγκέντρωσε επίσης την εξουσία σε μια εκτελεστική προεδρία της Δημοκρατίας, η οποία έχει την έδρα της σ’ ένα μέγαρο 1.000 δωματίων στις παρυφές της Άγκυρας και καθορίζει την πολιτική σε ό,τι αφορά την οικονομία, την ασφάλεια, τις εσωτερικές και τις διεθνείς υποθέσεις.Οι επικριτές του Ρετζέπ Ταγίπ Ερντογάν λένε πως η κυβέρνησή του έχει φιμώσει τους διαφωνούντες στην Τουρκία, έχει διαβρώσει τα δικαιώματα και έχει θέσει υπό τον έλεγχό της το δικαστικό σύστημα, μια κατηγορία την οποία αρνούνται αξιωματούχοι, οι οποίοι υποστηρίζουν πως η κυβέρνηση του Ερντογάν προστάτευσε τους πολίτες έναντι απειλών για την ασφάλεια, περιλαμβανομένης μιας απόπειρας πραξικοπήματος το 2016.Οικονομολόγοι λένε πως οι εκκλήσεις του Ερντογάν για χαμηλά επιτόκια αύξησαν πέρυσι τον πληθωρισμό στο 85%, το υψηλότερο επίπεδό του εδώ και 24 χρόνια, και μείωσαν την ισοτιμία της λίρας στο ένα δέκατο της αξίας της έναντι του δολαρίου κατά την τελευταία δεκαετία.Υπό τον Ερντογάν, η Τουρκία έχει προχωρήσει σε επίδειξη στρατιωτικής ισχύος στη Μέση Ανατολή και πέραν αυτής, εξαπολύοντας τέσσερις επιδρομές στο έδαφος της Συρίας, διεξάγοντας επίθεση εναντίον κούρδων μαχητών μέσα στο Ιράκ και στέλνοντας στρατιωτική υποστήριξη στη Λιβύη και στο Αζερμπαϊτζάν.Η Τουρκία είχε επίσης μια σειρά διπλωματικών συγκρούσεων με περιφερειακές δυνάμεις, τη Σαουδική Αραβία, την Αίγυπτο, τα Ηνωμένα Αραβικά Εμιράτα και το Ισραήλ, καθώς και μια αντιπαράθεση με την Ελλάδα και την Κύπρο για την οριοθέτηση των θαλάσσιων ζωνών στην ανατολική Μεσόγειο, μέχρι που πριν από δύο χρόνια επιδίωξε να προσεγγίσει μερικούς από τους αντιπάλους της.Η αγορά από τον Ρετζέπ Ταγίπ Ερντογάν ρωσικών συστημάτων αντιαεροπορικής άμυνας προκάλεσε κυρώσεις από τη βιομηχανία όπλων των ΗΠΑ εναντίον της Τουρκίας, ενώ η εγγύτητά του με τον Ρώσο πρόεδρο, Βλαντίμιρ Πούτιν, έκανε επικριτές να αμφισβητήσουν τη δέσμευση της Τουρκίας στη δυτική συμμαχία του ΝΑΤΟ. Οι αντιρρήσεις της Άγκυρας στην ένταξη της Σουηδίας και της Φινλανδίας στο ΝΑΤΟ προκάλεσαν επίσης εντάσεις.Ωστόσο η Τουρκία μεσολάβησε επίσης για μια συμφωνία για τις εξαγωγές ουκρανικών σιτηρών, υπογραμμίζοντας τον εν δυνάμει ρόλο που διεκδικεί ο Ερντογάν στις προσπάθειες για τον τερματισμό του πολέμου στην Ουκρανία. Δεν είναι σαφές ότι ένας διάδοχος θα έχει το ίδιο προφίλ που εκείνος δημιούργησε στην παγκόσμια σκηνή, κάτι που ο Ερντογάν υπογράμμισε στη διάρκεια της προεκλογικής εκστρατείας του.Δύο κύρια αντιπολιτευόμενα κόμματα, το κοσμικής κατεύθυνσης Ρεπουμπλικανικό Λαϊκό Κόμμα (CHP) και το κεντροδεξιό εθνικιστικό Κόμμα Iyi, έχουν συμμαχήσει με τέσσερα μικρότερα κόμματα με βάση ένα πρόγραμμα που θα ανατρέψει πολλές από τις πολιτικές που φέρουν την υπογραφή του Ερντογάν.Δεσμεύθηκαν να αποκαταστήσουν την ανεξαρτησία της κεντρικής τράπεζας και να αλλάξουν την ανορθόδοξη οικονομική πολιτική του Ερντογάν. Θα διαλύσουν επίσης την εκτελεστική προεδρία του επαναφέροντας το προηγούμενο κοινοβουλευτικό σύστημα και θα στείλουν τους σύρους πρόσφυγες πίσω στην πατρίδα τους.Έχουν επίσης στόχο να βελτιώσουν τις σχέσεις με τους δυτικούς συμμάχους, περιλαμβανομένων των Ηνωμένων Πολιτειών, και να επαναφέρουν την Τουρκία στο πρόγραμμα του μαχητικού αεριωθουμένου F-35, από το οποίο αποκλείσθηκε αφού αγόρασε ρωσικά πυραυλικά συστήματα αντιαεροπορικής άμυνας.Αναλυτές πιστεύουν πως οι πολιτικές που υπόσχεται η αντιπολίτευση μπορούν να τονώσουν τις ξένες επενδύσεις.Ο Ρετζέπ Ταγίπ Ερντογάν υποστήριξε τις προσπάθειες ανατροπής του προέδρου της Συρίας, Μπασάρ αλ-Άσαντ, οι οποίες απέτυχαν, ενώ φιλοξενεί τουλάχιστον 3,6 εκατομμύρια Σύρους πρόσφυγες, οι οποίοι δεν είναι πλέον καθόλου ευπρόσδεκτοι σε μια περίοδο οικονομικών δυσχερειών για την Τουρκία.Επιδιώκοντας να πάρει μια ώθηση στο δεύτερο γύρο από εθνικιστές ψηφοφόρους, τις δύο τελευταίες εβδομάδες ο Κεμάλ Κιλιτσντάρογλου έχει οξύνει τον αντιμεταναστευτικό τόνο του και υποσχέθηκε να επαναπατρίσει μετανάστες.Ο Κιλιτσντάρογλου έλαβε το 44,9% των ψήφων στον πρώτο γύρο, σε σύγκριση με το 49,5% του Ερντογάν. Το ποσοστό του απερχόμενου προέδρου αντανακλά μια σταθερή υποστήριξη, παρά τη βαθιά κρίση του κόστους ζωής και παρά τις δημοσκοπήσεις που είχαν δείξει ότι προηγείται ο Κιλιτσντάρογλου. Οι δημοσκόποι επισήμαναν αργότερα μια απροσδόκητη αύξηση της εθνικιστικής ψήφου στην κάλπη για να εξηγήσουν το αποτέλεσμα.Ο Ερντογάν έχει υποστηρίξει πως μια ψήφος υπέρ του θα εξασφαλίσει σταθερότητα, αφού η συμμαχία του έχει ήδη εξασφαλίσει την πλειοψηφία στο κοινοβούλιο.Η σύγκρουση της Τουρκίας με το Εργατικό Κόμμα του Κουρδιστάν (PKK), που διαρκεί ήδη τέσσερις δεκαετίες, ήταν ένας παράγοντας κατά την προεκλογική εκστρατεία, όπως και ο ρόλος του κύριου φιλοκουρδικού πολιτικού κόμματος.Ενώ δεν συμμετείχε στη συμμαχία της αντιπολίτευσης, το φιλοκουρδικό Κόμμα της Δημοκρατίας των Λαών (HDP) είναι σφόδρα αντίθετο στον Ρετζέπ Ταγίπ Ερντογάν, μετά την καταστολή των μελών του τα τελευταία χρόνια, και έχει υποστηρίξει τον Κεμάλ Κιλιτσντάρογλου.Οι επιθέσεις του Ρετζέπ Ταγίπ Ερντογάν εναντίον του Κεμάλ Κιλιτσντάρογλου περιέλαβαν κατηγορίες, χωρίς αποδείξεις, ότι υποστηρίζεται από το PKK, το οποίο διεξάγει ένοπλη εξέγερση από τα χρόνια του 1980, κατά την οποία έχουν σκοτωθεί περισσότεροι από 40.000 άνθρωποι.🔴A manipulated video of Kemal Kılıçdaroğlu with members of the PKK has resurfaced in Turkey ahead of the presidential run-offs, with the country witnessing a widespread disinformation campaign.#PKK | #Erdogan |#kemalkilicdarogluhttps://t.co/EpJsW8MFskhttps://t.co/cYYEg8eGn2 pic.twitter.com/h6WPJfRB7SΟ Κεμάλ Κιλιτσντάρογλου έχει αρνηθεί τις κατηγορίες."
newsit.gr,https://www.newsit.gr/kosmos/tourkia-filokourdika-kommata-epivevaionoun-tin-ypostiriksi-tous-ston-ypopsifio-tis-antipoliteysis/3782672/,Τουρκία: Φιλοκουρδικά κόμματα επιβεβαιώνουν την υποστήριξή τους στον υποψήφιο της αντιπολίτευσης,18:05 09/03/2023, Τουρκια: Φιλοκουρδικα κομματα επιβεβαιωνουν την υποστηριξη τους στον υποψηφιο της αντιπολιτευσης,"Τα φιλοκουρδικά κόμματα της Τουρκίας επιβεβαίωσαν ότι θα υποστηρίξουν τον προεδρικό υποψήφιο της αντιπολίτευσης στον δεύτερο γύρο των εκλογών της Κυριακής χωρίς να τον κατονομάζουν, μία ημέρα αφότου εξέφρασαν οργή για τη συμφωνία του με ένα ακροδεξιό κόμμα.Ο Ταγίπ Ερντογάν κέρδισε άνετα τον πρώτο γύρο στις 14 Μαΐου, παρά την υποστήριξη του φιλοκουρδικού HDP στον Κιλιτσντάρογλου — αν και ο πρόεδρος δεν συγκέντρωσε για λίγες ψήφους το 50% των ψήφων που απαιτείτο προκειμένου να αποφύγει τον δεύτερο γύρο.Αξιωματούχοι του Δημοκρατικού Κόμματος των Λαών (HDP) και της συμμάχου του Πράσινης Αριστεράς (YSP) δήλωσαν πως επιδίωξαν την αλλαγή στον δεύτερο γύρο και πως η θέση τους παραμένει η ίδια — όμως δεν ανέφεραν ονομαστικά τον Κιλιτσντάρογλου.Η συμπρόεδρος του HDP Περβίν Μπουλντάν δήλωσε πως θα ψηφίσουν την Κυριακή για να τελειώσει το “ενός ανδρός αρχή» του Ερντογάν.“Το περίεργο καθεστώς που δημιούργησαν ο Ερντογάν και οι εταίροι του είναι η αιτία των κοινωνικών προβλημάτων που βιώνονται”, είπε. Αυτό που θα ψηφιστεί στις 28 Μαΐου είναι αν αυτό το περίεργο καθεστώς θα συνεχιστεί ή όχι”.Επέκρινε επίσης την προεκλογική ρητορική όπου οι μετανάστες χρησιμοποιούνται για πολιτικούς σκοπούς και την πρακτική διορισμένων από το κράτος αξιωματούχων.“Το προσφυγικό και μεταναστευτικό πρόβλημα μπορεί να επιλυθεί μόνο με δυνατό αγώνα για ειρήνη ενάντια στις πολιτικές του πολέμου”, είπε η Μπουλντάν.Ο Μιτχάτ Σαντζάρ, συμπρόεδρος του HDP, κάλεσε τους εκλογείς που δεν ψήφισαν στον πρώτο γύρο να πάνε στις κάλπες στον δεύτερο γύρο για να διώξουν τον Ερντογάν, που επιδιώκει να παρατείνει την 20ετή παραμονή του στην εξουσία.Χθες Τετάρτη, ο Κιλιτσντάρογλου και το αντιμεταναστευτικό κόμμα ZP (Zafer Partisi) ανακοίνωσαν συμφωνία σύμφωνα με την οποία το ZP θα υποστηρίξει τον ηγέτη τις αντιπολίτευσης στον δεύτερο γύρο. Το ZP εξασφάλισε το 2,2% των ψήφων στις βουλευτικές εκλογές που διεξήχθησαν ταυτόχρονα με τις προεδρικές.Η συμφωνία προκάλεσε την οργή του HDP λόγω ενός σημείου της που αναφέρει ότι θα υποστηρίξει την αντικατάσταση δημάρχων από άλλους διορισμένους από το κράτος αν το δικαστήριο κρίνει ότι έχουν σχέσεις με την τρομοκρατία. Οι περισσότεροι δήμαρχοι που εξελέγησαν με το HDP το 2019 αντικαταστάθηκαν από τέτοιους αξιωματούχους."
newsit.gr,https://www.newsit.gr/kosmos/tourkia-agogi-kata-tou-erntogan-ypevale-o-kilitsntaroglou-meta-to-fake-vinteo-pou-ton-syndeei-me-to-PKK/3782603/,Τουρκία: Αγωγή κατά του Ερντογάν υπέβαλε ο Κιλιτσντάρογλου μετά το fake βίντεο που τον συνδέει με το PKK,18:05 09/03/2023, Αγωγη κατα του Ερντογαν υπεβαλε ο Κιλιτσνταρογλου μετα το fake βιντεο που τον συνδεει με το PKK,"Λίγες μέρες πριν τις εκλογές (28.5.2023) στην Τουρκία ο Κεμάλ Κιλιτσντάρογλου υπέβαλε αγωγή κατά του Ρετζέπ Ταγίπ Ερντογάν μετά τη δημοσίευση βίντεο από την πλευρά του προέδρου της χώρας, που αφήνει να εννοηθεί ότι ο ηγέτης της αντιπολίτευσης έχει σχέσεις με μαχητές του Εργατικού Κόμματος του Κουρδιστάν (PKK).«Προχωρήσαμε στην κατάθεση αγωγής κατά του Ρετζέπ Ταγίπ Ερντογάν», έγραψε στο Twitter χθες Τετάρτη ο Τζελάλ Τσελίκ, δικηγόρος του Ρεπουμπλικανικού Λαϊκού Κόμματος (CHP) της Τουρκίας, επικεφαλής του οποίου είναι ο Κεμάλ Κιλιτσντάρογλου.Ο Τσελίκ διευκρίνισε ότι στην αγωγή κατά του Ρετζέπ Ταγίπ Ερντογάν. ο Κεμάλ Κιλιτσντάρογλου ζητεί σχεδόν 1 εκατ. τουρκικές λίρες, περίπου 47.000 ευρώ, τα οποία έχει δεσμευθεί ότι θα προσφέρει σε ταμείο που φροντίζει για τη μόρφωση παιδιών νεκρών Τούρκων στρατιωτικών.Ο Ρετζέπ Ταγίπ Ερντογάν κατά τη διάρκεια μεγάλης προεκλογικής του συγκέντρωσης στις 7 Μαΐου στην Κωνσταντινούπολη προέβαλε σύντομο βίντεο στο οποίο φαίνεται, σύμφωνα με τον ίδιο, ότι ο Κιλιτσντάρογλου «συμπορεύεται με το PKK», μια οργάνωση την οποία η Τουρκία και η Δύση έχουν χαρακτηρίσει τρομοκρατική.Στο βίντεο ο υποψήφιος της αντιπολίτευσης καλεί τους Τούρκους να πάνε «μαζί στις κάλπες» για τις προεδρικές εκλογές υπό τους ήχους του προεκλογικού τραγουδιού του, κάτι που στο αμέσως επόμενο πλάνο φαίνεται επαναλαμβάνουν μέλη του PKK χτυπώντας τα χέρια τους στον ρυθμό του τραγουδιού.🔴A manipulated video of Kemal Kılıçdaroğlu with members of the PKK has resurfaced in Turkey ahead of the presidential run-offs, with the country witnessing a widespread disinformation campaign.#PKK | #Erdogan |#kemalkilicdarogluhttps://t.co/EpJsW8MFskhttps://t.co/cYYEg8eGn2 pic.twitter.com/h6WPJfRB7SΟ Τούρκος πρόεδρος, που ήρθε πρώτος στον πρώτο γύρο των προεδρικών εκλογών με 49,5%, παραδέχθηκε δημοσίως τη Δευτέρα ότι πρόκειται για μοντάζ, αν και επανέλαβε ότι ο αντίπαλός του «είναι σύμμαχος της τρομοκρατικής οργάνωσης PΚΚ», χωρίς να δίνει άλλα στοιχεία.«Πώς ένας άνθρωπος που κάθεται στην προεδρική καρέκλα μπορεί να πέφτει σε τόσο χαμηλό επίπεδο;», διερωτήθηκε ο Κιλιτσντάρογλου, επικεφαλής ενός συνασπισμού έξι κομμάτων της αντιπολίτευσης, μετά τη δημοσίευση αυτού του βίντεο μία εβδομάδα πριν τον πρώτο γύρο των εκλογών, που πραγματοποιήθηκε στις 14 Μαΐου.Ο Κιλιτσντάρογλου, που συγκέντρωσε το 44,9% των ψήφων στον πρώτο γύρο, έχει σκληρύνει τις δηλώσεις του αναφορικά με τους πρόσφυγες και την τρομοκρατία, σε μια προσπάθεια να κερδίσει περισσότερους ψηφοφόρους.Στον πρώτο γύρο ο υποψήφιος της αντιπολίτευσης είχε τη στήριξη του φιλοκουρδικού κόμματος HDP, κάτι που, σύμφωνα με τον Ερντογάν, αποδεικνύει πως τάσσεται υπέρ του PKK."
newsit.gr,https://www.newsit.gr/kosmos/tourkia-erntogan-pairno-odigies-apo-ton-allax-an-thelei-tha-mas-voithisei-stin-oikonomia/3782353/,"Τουρκία – Ερντογάν: «Παίρνω οδηγίες από τον Αλλάχ, αν θέλει θα μας βοηθήσει στην οικονομία»",18:05 09/03/2023," Παιρνει οδηγιες απο τον Αλλαχ ο Ερντογαν: «Ειμαι σε επαφη μαζι του, αν θελει θα βοηθησει στην οικονομια»","Ο Ρετζέπ Ταγίπ Ερντογάν έχει κάνει σχεδόν τα πάντα για να κερδίσει και πάλι την ψήφο του λαού της Τουρκίας στις δεύτερες εκλογές (28.5.2023), καθώς τραγουδάει στις συγκεντρώσεις, εγκαινιάζει αεροπλανοφόρα και τώρα αποφάσισε να ζητήσει και την βοήθεια του Αλλάχ για να σωθεί η οικονομία της χώρας, ενώ είπε ότι είναι… σε ανοιχτή επικοινωνία μαζί του. Από την άλλη εξαπέλυσε νέα επίθεση στην αντιπολίτευση.Σύμφωνα με τα όσα μετέδωσε ο ανταποκριτής του ΣΚΑΪ στην Κωνσταντινούπολη, Μανώλης Κωστίδης, ο πρόεδρος της Τουρκίας, Ρετζέπ Ταγίπ Ερντογάν είπε ότι αν θέλει ο Αλλάχ η χώρα θα αυξήσει τα συναλλαγματικά της αποθέματα και η οικονομία της θα ανακάμψει.«Όταν ήμουν πρωθυπουργός κάποια στιγμή τα συναλλαγματικά μας αποθέματα τα είχαμε φτάσει μέχρι και τα 135 δισ. δολάρια. Αν θέλει ο Αλλάχ θα φτάσουμε σε αυτά τα επίπεδα, διότι είμαστε αποφασισμένοι», είπε ο Τούρκος πρόεδρος, Ρετζέπ Ταγίπ Ερντογάν.Από την άλλη ο Ρετζέπ Ταγίπ Ερντογάν δεν ξέχασε και την αντιπολίτευση. Ο πρόεδρος της Τουρκίας εξαπέλυσε μύδρους εναντίον του μεγάλου του αντίπαλου στις εκλογές και της συμμαχίας της αντιπολίτευσης και είπε ότι παίρνουν εντολές από τους τρομοκράτες, ενώ εκείνος από τον Αλλάχ.«Αυτοί της αντιπολίτευσης παίρνουν οδηγίες από τους τρομοκράτες που είναι στο όρος Καντίλ. Από τους τρομοκράτες. Ενώ εμείς παίρνουμε οδηγίες από τον Θεό και από τον λαό μας. Αυτή είναι η διαφορά μας. Μέχρι σήμερα έτσι κάναμε και έτσι θα συνεχίσουμε. Σε όσους θέλουν να παραδώσουν την οικονομία της χώρας μας στους τοκογλύφους του Λονδίνου και στους τεχνοκράτες του ΔΝΤ ο λαός μας τους απάντησε και τους είπε “Άντε από εδώ, να φύγετε”», κατέληξε ο πρόεδρος της Τουρκίας."
newsit.gr,https://www.newsit.gr/kosmos/tourkia-nees-prokliseis-akar-zitaei-synekmetalleysi-proeidopoiei-oti-i-agkyra-den-tha-epitrepsei-tetelesmena/3782347/,"Τουρκία: Νέες προκλήσεις Ακάρ – Ζητάει συνεκμετάλλευση, προειδοποιεί ότι η Άγκυρα δεν θα επιτρέψει τετελεσμένα",18:05 09/03/2023," Νεες προκλησεις Ακαρ – Ζηταει συνεκμεταλλευση, προειδοποιει οτι η Τουρκια δεν θα επιτρεψει τετελεσμενα","Νέες προκλήσεις κατά της Ελλάδας από τον υπουργό Άμυνας της Τουρκίας, τον Χουλουσί Ακάρ, ο μίλησε για συνεκμετάλλευση του πλούτου του Αιγαίου και της Ανατολικής Μεσογείου, ενώ προειδοποίησε ότι η Άγκυρα δεν θα επιτρέψει ούτε τετελεσμένα, ούτε να καταπατηθούν τα δικαιώματά της.Όπως μετέδωσε από την Κωνσταντινούπολη ο ανταποκριτής του ΣΚΑΪ, Μανώλης Κωστίδης, ο υπουργός Άμυνας της Τουρκίας, Χουλουσί Ακάρ είπε σε δηλώσεις του ότι η χώρα του θέλει να μοιραστεί με τη Ελλάδα τον πλούτο του Αιγαίου και της Ανατολικής Μεσογείου.«Εμείς ας ξεκινήσουμε τη διαδικασία με διάλογο, με συναντήσεις με ειρηνικές μεθόδους έτσι ώστε να δημιουργηθεί ένα περιβάλλον ειρήνης και ηρεμίας στο Αιγαίο και στην Ανατολική Μεσόγειο, να μοιραστούμε με την Ελλάδα με δίκαιο τρόπο τον πλούτο και οι δυο πλευρές να ζήσουν με ευημερία και χαρά», είπε ο Τούρκος υπουργός Άμυνας, Χουλουσί Ακάρ.Αμέσως μετά ο Χουλουσί Ακάρ, διαμήνυσε στην Ελλάδα ότι η Τουρκία δεν πρόκειται να δεχτεί κανένα τετελεσμένο αν και τόνισε ότι αυτό δεν είναι απειλή.«Αυτή είναι η ευχή και η επιθυμία μας. Το επαναλαμβάνουμε. Αυτό όμως μην το δείτε ως αδυναμία μας. Δεν επιτρέψαμε και δεν θα επιτρέψουμε να καταπατηθούν τα δικαιώματα μας. Δεν θα επιτρέψουμε κανένα τετελεσμένο. Κι αυτό μην το δείτε ως απειλή», κατέληξε ο Χουλουσί Ακάρ."
newsit.gr,https://www.newsit.gr/kosmos/i-tourkiki-mit-katigoreitai-oti-parakolouthouse-tous-opadous-tou-kilitsntaroglou-me-germaniko-Predator/3782101/,Η τουρκική ΜΙΤ κατηγορείται ότι παρακολουθούσε τους οπαδούς του Κιλιτσντάρογλου με «γερμανικό Predator»,18:05 09/03/2023, Η τουρκικη ΜΙΤ κατηγορειται οτι παρακολουθουσε τους οπαδους του Κιλιτσνταρογλου με «γερμανικο Predator»,"Θύματα παρακολούθησης της τουρκικής ΜΙΤ, με παράνομο γερμανικής κατασκευής λογισμικό έπεσαν δεκάδες οπαδοί και συνεργάτες του υποψήφιου προέδρου στις εκλογές στην Τουρκία, Κεμάλ Κιλιτσντάρογλου.Όπως μετέδωσε ο Παντελής Βαλασόπουλος στο κεντρικό δελτίο ειδήσεων του OPEN, η εισαγγελία του Μονάχου ανακοίνωσε κατηγορίες κατά γερμανικής εταιρείας, που κατασκευάζει λογισμικό παρακολουθήσεων ανάλογο του Predator. Αυτό το λογισμικό απαγορεύεται να εξαχθεί από τη Γερμανία, ωστόσο η εταιρεία παραβίασε την απαγόρευση και πούλησε κρυφά το λογισμικό αυτό στην τουρκική ΜΙΤ, έναντι 5 εκατ. ευρώ.Τώρα η εισαγγελία κατηγορεί την εταιρεία γι αυτή την εξαγωγή. Γερμανικά ΜΜΕ που επικαλείται ο ανταποκριτής του OPEN στη Γερμανία, μεταδίδουν ότι η ΜΙΤ παρακολουθούσε με το λογισμικό αυτό αντιπάλους του Ερντογάν, ακτιβιστές υπέρ του Κιλιτσντάρογλου, αλλά και πολλούς δημοσιογράφους στην Τουρκία.Η ΜΙΤ κατηγορείται πως είχε κατασκευάσει ψεύτικη ιστοσελίδα που απευθυνόταν σε ακτιβιστές υπέρ του προέδρου του CHP και όποιοι έμπαιναν εκεί παγιδεύονταν με το λογισμικό παρακολούθησης.Αναμένεται η απαγγελία επίσημων κατηγοριών από την εισαγγελία του Μονάχου."
newsit.gr,https://www.newsit.gr/kosmos/akar-as-ksanarxisoume-tis-synomilies-me-tin-ellada-alla-aparadekto-na-mila-gia-genoktonia-ton-pontion/3781935/,Ακάρ: Ας ξαναρχίσουμε τις συνομιλίες με την Ελλάδα αλλά απαράδεκτο να μιλά για Γενοκτονία των Ποντίων,18:05 09/03/2023, Ακαρ: Ας ξαναρχισουμε τις συνομιλιες με την Ελλαδα αλλα απαραδεκτο να μιλα για Γενοκτονια των Ποντιων,"Στις σχέσεις Ελλάδας – Τουρκίας αναφέρθηκε ο υπουργός Άμυνας, Χουλουσί Ακάρ, μιλώντας στο CNN Turk, όπου μεταξύ άλλων χαρακτήρισε «απαράδεκτο» το να γίνεται λόγος για Γενοκτονία των Ποντίων από την πλευρά της χώρας μας, αν και… απέφυγε να αναφέρει την λέξη “γενοκτονία”.Ο Τούρκος υπουργός Άμυνας τόνισε επίσης για τα ελληνοτουρκικά πως περιμένει να υπάρξει «αμοιβαίος διάλογος» με την Ελλάδα μετά την εκλογική περίοδο.«Όταν είμαστε σε μια τέτοια περίοδο, όταν συμβαίνει μια τέτοια διαδικασία, είναι ατυχές ξαφνικά να βγαίνει κανείς και να μιλάει έτσι, να χρησιμοποιεί μια τέτοια έκφραση, να αναφέρεται σε “Πόντο” κλπ. Αυτό με μία λέξη είναι πράγματι ατυχές. Αν προσπαθήσεις να εκφραστείς με τέτοιο τρόπο, να επικαλεστείς πράγματα που δεν έχουν ουσιαστική βάση, τότε θα πούμε και άλλα. Θα πούμε για τις σφαγές που διέπραξαν στην Ανατολία το 1919-1922. Υπήρξε και μια σφαγή που λέγεται “της Τρίπολης”. Θα δείξουμε τη σφαγή όλων των ανθρώπων εκείνη την πόλη» ανέφερε ο Τούρκος υπουργός.«Αν λοιπόν πάμε σε αυτά τα πράγματα, θα συνεχιστούν χωρίς τέλος. Επομένως, εμείς λέμε να μην υπεισέλθουμε σε αυτά. Αφήστε τους ιστορικούς να διαβάζουν, να γράφουν και να ασχολούνται με αυτά τα πράγματα. Αυτό που προτείνουμε εμείς είναι ο αμοιβαίος διάλογος. Και οι διάλογοι έχουν διάφορα στάδια. Μεταξύ αυτών, η δράση η δική μας ως Υπουργείο είναι τα αμοιβαία μέτρα οικοδόμησης εμπιστοσύνης. Υπάρχουν επιμέρους δράσεις που πραγματοποιούμε στο πλαίσιο των μέτρων οικοδόμησης εμπιστοσύνης».Ο Ακάρ στην διάρκεια της συνέντευξής του αναφέρθηκε εκ νέου σε «προβλήματα στο Αιγαίο» τα οποία δεν είναι τόσο απλά.«Το θέσαμε με τον συνομιλητή μας που ήταν τότε Αρχηγός του ΓΕΣ και μετά έγινε υπουργός, γίναμε και οι δύο υπουργοί. Είπαμε ότι τα προβλήματα στο Αιγαίο, τα τουρκοελληνικά προβλήματα, δεν είναι τόσο απλά. Δεν είναι προβλήματα που μπορούν να λυθούν άμεσα, οπότε ας σχηματίσουμε αντιπροσωπείες. Ας συναντηθούν οι αντιπροσωπείες. Αφήστε τους ειδικούς που γνωρίζουν το θέμα εδώ και καιρό να συνομιλήσουν και να βρουν μια λύση. Στην πραγματικότητα, αυτό το αποδέχτηκαν. Δύο φορές οι αντιπροσωπείες μας πήγαν στην Αθήνα και οι αντιπροσωπείες τους ήρθαν εδώ. Είπαμε να ξαναρχίσουμε αυτές τις συναντήσεις. Τελικά ο Έλληνας υπουργός Άμυνας ήρθε στο Χατάι. Καθίσαμε εκεί και μιλήσαμε… Ας ξαναρχίσουμε τις συνομιλίες μετά τις εκλογές, (είπαμε), και ας συνεχίσουμε τις επαφές μας, ας λύσουμε τα προβλήματά μας πολιτισμένα μέσα από το διάλογο, στο πλαίσιο του διεθνούς δικαίου» είπε και συνέχισε με προκλητικό ύφος λέγοντας πως απορρίπτουν με κάθε τρόπο τον όρο «γενοκτονία» των Ποντίων:«Τώρα, λοιπόν, ενώ υπάρχει μια τέτοια διαδικασία… ίσως λόγω εκλογικού κλίματος, ίσως στο πλαίσιο των εκλογών, έκαναν κάτι τέτοιο. Είναι πολύ λάθος, είναι απαράδεκτο. Κάτι τέτοιο δεν είναι δυνατόν να γίνει αποδεκτό. Το απορρίπτουμε κατηγορηματικά. Δεν μπορούμε να το δεχτούμε με κανέναν τρόπο. Και όπως λέγαμε πάντα, το αρμενικό ζήτημα, το ελληνικό εννοώ, όλα αυτά, είναι υπόθεση των ιστορικών… Ας δουλέψουν, κύριε. Θα συνεχίσουμε. Αν επιδιώκουν να φτάσουν κάπου με το να μας φιμώνουν ή να μας καταπιέζουν ή προσπαθώντας να μας εκθέσουν επηρεάζοντας την παγκόσμια κοινή γνώμη με μια σειρά από κατηγορίες που δεν στοιχειοθετούνται ποτέ και με κανέναν τρόπο, να ξέρουν ότι δεν θα καταλήξουν πουθενά. Αυτό απλώς θα καθυστερήσει τη διαδικασία. Αυτό καθυστερεί τις αμοιβαίες συμφωνίες και βλάπτει και τις δύο πλευρές. Εμείς πάντα λέμε ότι είμαστε καλοί γείτονες».Ο Ακάρ ανέφερε για τα ελληνοτουρκικά πως η Τουρκία είναι «υπέρ του διεθνούς δικαίου, αλλά πρέπει να λύσουμε τα προβλήματά μας με διαπραγματεύσεις, ειρηνικούς τρόπους και μεθόδους. Εμείς όμως λέμε επίσης ότι δεν πρέπει με κανέναν τρόπο να μας παρεξηγήσετε, γιατί αυτό δεν είναι αδυναμία. Δεν εγκαταλείπουμε ποτέ τα δικαιώματά μας, ποτέ δεν υποχωρούμε από τα δικαιώματά μας ενώπιον ενός τετελεσμένου γεγονότος. Δεν θα επιτρέψουμε ποτέ να παραβιαστούν τα δικαιώματά μας ή τα δικαιώματα των Κυπρίων αδελφών μας στο Αιγαίο και τη Μεσόγειο. Και αυτό δεν είναι απειλή»."
newsit.gr,https://www.newsit.gr/kosmos/ekloges-tourkia-o-kilitsntaroglou-prospathei-na-proseggisei-tis-noikokyres-pou-psifizoun-dagkoto-erntogan/3781502/,Εκλογές Τουρκία: Ο Κιλιτσντάρογλου προσπαθεί να προσεγγίσει τις νοικοκυρές που ψηφίζουν «δαγκωτό» Ερντογάν,18:05 09/03/2023, Ο Κιλιτσνταρογλου προσπαθει να προσεγγισει τις νοικοκυρες που ψηφιζουν «δαγκωτο» Ερντογαν,"Καθώς πλησιάζει ο δεύτερος γύρος των προεδρικών εκλογών στην Τουρκία, ο Κιλιτσντάρογλου προσπαθεί με κάθε τρόπο να κερδίσει τις γυναίκες ψηφοφόρους, κυρίως τις νοικοκυρές, που παραδοσιακά προτιμούν τον Τούρκο πρόεδρο Ρετζέπ Ταγίπ Ερντογάν.Στις εκλογές της Τουρκίας οι νοικοκυρές προτιμούν τον Ερντογάν, υπό την κυβέρνηση του οποίου σταμάτησε να ισχύει η απαγόρευση να φορούν μαντίλα οι γυναίκες στα πανεπιστήμια και τον δημόσιο τομέα. Στις εκλογές του 2018, σύμφωνα με έκθεση, το 69% των νοικοκυρών ψήφισε τον Τούρκο πρόεδρο.«Πρέπει να τις συναντήσουμε, να τους υπενθυμίσουμε ότι, αν και ο Ερντογάν και το κόμμα του κυβερνούν εδώ και περισσότερα από 20 χρόνια τη χώρα, παρά το γεγονός ότι έχουν όλα τα εργαλεία προπαγάνδας, περιλαμβανομένων των μέσων ενημέρωσης, δεν κέρδισαν», εξηγεί η Ροϊντά Ακσόι, φεμινίστρια που στηρίζει τον υποψήφιο της αντιπολίτευσης Κεμάλ Κιλιτσντάρογλου.Όμως ο επικεφαλής του CHP και υπέρμαχος του κοσμικού κράτους με τα προεκλογικά του βίντεο που τον έδειχναν στην κουζίνα του δεν κατάφερε να προσελκύσει παρά το 44,9% των ψηφοφόρων στον πρώτο γύρο των εκλογών, στις 14 Μαΐου.Η 50χρονη Τσιγκντέμ Ενέρ δεν ήταν μία από αυτές. Στον πρώτο γύρο επέλεξε έναν τρίτο άνδρα, τον υπερεθνικιστή Σινάν Ογκάν.«Η Τουρκία είναι κοσμικό κράτος, έδωσε στις γυναίκες το δικαίωμα του εκλέγειν και εκλέγεσθαι» ήδη από τη δεκαετία του 1930, υπενθυμίζει. «Και δείτε το θλιβερό σημείο στο οποίο μας έφερε ο Ερντογάν επιτρέποντας να μπουν στο κοινοβούλιο οι φίλοι του του Huda-Par, ένα κουρδικό ισλαμιστικό κόμμα», καταγγέλλει.Στον δεύτερο γύρο η Ενέρ θα ψηφίσει τον Κιλιτσντάρογλου.Η Τιγιέν Αλπανλί θα κάνει το ίδιο, αλλά επειδή συμφωνεί με τις απόψεις του. «Γυναίκες δολοφονούνται, σχεδόν κανένας από τους δολοφόνους δεν τιμωρείται», τονίζει η 60χρονη γυναίκα, η οποία ανησυχεί και για την παρουσία ισλαμιστών στον συνασπισμό του Ερντογάν.Αντιθέτως, η Ραζιγέ Κουσκαγιά, 50 ετών, και η κόρη της θα στηρίξουν «τον Ταγίπ μέχρι την τελευταία σταγόνα του αίματός μας. Ίσως να μην μπορούμε να αγοράσουμε όλα όσα θέλουμε, αλλά δεν είναι σοβαρό», δηλώνει αυτή η υποστηρίκτρια της σαρίας, του ισλαμικού νόμου.Από το Βαν ως το Εσκισεχίρ υποστηρικτές και υποστηρίκτριες του Κιλιτσντάρογλου προσπαθούν να πείσουν τις βαθιά πολωμένες ψηφοφόρους.«Γνωρίζουμε ότι υπάρχουν ομάδες στις οποίες δεν καταφέρνουμε να φτάσουμε, κυρίως οι νοικοκυρές», παραδέχθηκε την προηγούμενη εβδομάδα ο δήμαρχος της Κωνσταντινούπολης Εκρέμ Ιμάμογλου, που ανήκει επίσης στο CHP.Το Κόμμα Δικαιοσύνης και Ανάπτυξης (AKP) του Ερντογάν στέλνει εδώ και δύο δεκαετίες γυναίκες να χτυπούν τις πόρτες των νοικοκυριών. Η σύζυγός του, Εμινέ Ερντογάν, υπήρξε μία από τις επικεφαλής αυτού του κινήματος.Ο Ερντογάν πιστεύει ότι «οι γυναίκες μπορούν να επισκεφθούν άλλες γυναίκες, να συζητήσουν μαζί τους και να τις πείσουν, διότι μεταξύ των ακτιβιστριών του AKP και των νοικοκυρών υπάρχουν κοινά λόγω του φύλου, των αξιών και της τάξης τους», εξηγεί η Προυνέλ Αϊμέ διδάκτορας πολιτικών επιστημών στο CERI-Sciences Po στο Παρίσι.Πλέον οι ακτιβίστριες του AKP ξεπερνούν τα πέντε εκατομμύρια.Στο πλαίσιο των καθηκόντων τους επισκέπτονται τα νοικοκυριά με αφορμή γεννήσεις, γάμους ή θανάτους, κάτι που τους επιτρέπει να δημιουργούν δεσμούς με τις νοικοκυρές και να συλλέγουν στοιχεία, προσθέτει η Αϊμέ.Εξάλλου τα λαϊκά νοικοκυριά έχουν ωφεληθεί κυρίως από τα δημοτικά οικογενειακά και κοινωνικά κέντρα, τα οποία έχουν κάνει δημοφιλές το AKP σε τοπικό επίπεδο, υπενθυμίζει.Αλλά το AKP έχασε περίπου 20 έδρες στις εκλογές της 14ης Μαΐου, «οπότε μπορούμε να αισιοδοξούμε», καταλήγει η Ακσόι."
newsit.gr,https://www.newsit.gr/kosmos/meral-aksener-xasame-ti-misi-galazia-patrida-me-tin-aoz-elladas-aigyptou/3781444/,Μεράλ Ακσενέρ: «Χάσαμε τη μισή Γαλάζια Πατρίδα με την ΑΟΖ Ελλάδας – Αιγύπτου»,18:05 09/03/2023, Μεραλ Ακσενερ: «Χασαμε τη μιση Γαλαζια Πατριδα με την ΑΟΖ Ελλαδας – Αιγυπτου»,"Η Τουρκία «έχασε τη μισή Γαλάζια Πατρίδα» λόγω της συμφωνίας μεταξύ Ελλάδας και Αιγύπτου για ΑΟΖ, δήλωσε η πρόεδρος του Καλού Κόμματος Μεράλ Ακσενέρ, κατηγορώντας την εχθρική πολιτική του Ρετζέπ Ταγίπ Ερντογάν κατά του Καΐρου.Όπως ανέφερε ο ανταποκριτής του ΣΚΑΪ στην Κωνσταντινούπολη, Μανώλης Κωστίδης, η Μεράλ Ακσενέρ έδωσε συνέντευξη στο Haberturk ενόψει του δευτέρου γύρου των εκλογών στην Τουρκία και κατηγόρησε τον Ρετζέπ Ταγίπ Ερντογάν για την εχθρική πολιτική κατά της Αιγύπτου, από την οποία «έχασαν τη μισή Γαλάζια Πατρίδα» και ότι επωφελήθηκε η Ελλάδα.«Τσακωθήκαμε με την Αίγυπτο… ποιος είχε όφελος από αυτό; Η Ελλάδα» ανέφερε η Μεράλ Ακσενέρ και πρόσθεσε ότι«λένε Γαλάζια Πατρίδα και Γαλάζια Πατρίδα.. Αναφέρομαι σε ένα σύστημα που ως Κάλο Κόμμα είπαμε “ναι. Όμως χάθηκε… η μισή ‘’Γαλάζια Πατρίδα’’» δήλωσε χαρακτηριστικά η πρόεδρος του Καλού Κόμματος.«Αναφέρεστε στη συμφωνία Ελλάδας – Αιγύπτου;» τη ρώτησε δημοσιογράφος. «Ναι, σε αυτήν αναφέρομαι» απάντησε η Μεράλ Ακσενέρ και διερωτήθηκε«μήπως o κ. Ερντογάν γνωρίζει πώς ιδρύθηκε η Στρατιά του Αιγαίου το 1975;», όπως μετέδωσε στον ΣΚΑΪ ο Μανώλης Κωστίδης.Σύμφωνα με τους ισχυρισμούς της Άγκυρας, η αποστολή της Στρατιάς του Αιγαίου είναι να προστατεύσει τα δυτικά σύνορα του Αιγαίου, από την απειλή του ελληνικού στρατού στα νησιά.Από τη μεριά της, η Ελλάδα είναι εναντίον της Στρατιάς του Αιγαίου, καθώς επισημαίνει ότι είναι απειλή για τα ελληνικά νησιά και τα σύνορα, καθώς χαρακτηρίζει ως επιθετικές τις ισχυρές αμφίβιες δυνάμεις της συγκεκριμένης στρατιάς.Υπενθυμίζεται ότι το 2020 Ελλάδα και Αίγυπτος κατέληξαν σε συμφωνία για την οριοθέτηση ΑΟΖ, την οποία υπέγραψαν οι υπουργοί Εξωτερικών των δύο χωρών, ο Νίκος Δένδιας και ο Σάμεχ Σούκρι, στο Κάιρο.Όπως είχαν τονίσει τότε διπλωματικές πηγές, με τη συμφωνία αντιμετωπίζεται αποτελεσματικά η παράνομη απόπειρα της Τουρκίας να οριοθετήσει ΑΟΖ απευθείας με την Αίγυπτο παραβιάζοντας τα κυριαρχικά δικαιώματα των ελληνικών νησιών σε θαλάσσιες ζώνες.Όπως ανέφεραν οι ίδιες πηγές, η συμφωνία αυτή εντάσσεται σε μια ευρύτερη στρατηγική διευθέτησης διμερών εκκρεμοτήτων, οικοδόμησης συμμαχιών με τρίτους με τρόπο που προωθεί τα εθνικά συμφέροντα, στη βάση του σεβασμού του Διεθνούς Δικαίου."
newsit.gr,https://www.newsit.gr/kosmos/ekloges-stin-tourkia-neo-vinteo-ymnos-gia-ton-erntogan-i-elpida-gia-oli-tin-anthropotita/3781428/,Εκλογές στην Τουρκία: Νέο βίντεο ύμνος για τον Ερντογάν – «Η ελπίδα για όλη την ανθρωπότητα»,18:05 09/03/2023, Νεο βιντεο υμνος για τον Ερντογαν πριν τις τουρκικες εκλογες - «Η ελπιδα για ολη την ανθρωποτητα»,"Μένουν λίγες ημέρες πριν διεξαχθεί ο δεύτερος γύρος των προεδρικών εκλογών στην Τουρκία και η αποθέωση προς το πρόσωπο του Ρετζέπ Ταγίπ Ερντογάν συνεχίζεται με κάθε λογής βίντεο και τραγούδια που τον υμνούν.Χαρακτηριστικό είναι το τελευταίο βίντεο που κυκλοφόρησε και χαρακτηρίζει τον Ρετζέπ Ταγίπ Ερντογάν ότι «είναι η ελπίδα για όλη την ανθρωπότητα». Τα πλάνα κυκλοφόρησαν στα social media χθες (23.5.2023), 5 ημέρες πριν τον δεύτερο γύρο των προεδρικών εκλογών στην Τουρκία, όπως ανέφερε ο ανταποκριτής του ΣΚΑΪ από την Κωνσταντινούπολη, Μανώλης Κωστίδης.«Ένας άνθρωπος που έγινε ελπίδα για την ανθρωπότητα. Ένας ηγέτης που ανοίγει τους δρόμους στον λαό του. Ένας αρχιστράτηγος που με τον στρατό του προχωρά σε πολλές νίκες. Βλέπουμε τις προσπάθειες σου, για τον ιδρώτα σου στο μέτωπο που έχεις για κάθε προσπάθεια που κάνεις για τον λαό σου», αναφέρεται στο βίντεο.«Τον κόπο σου για να βάλεις κάθε πετραδάκι. Ξέρουμε πως χτυπά η καρδιά σου για την πατρίδα από την Αδριανούπολη μέχρι και την πόλη του Καρς. Σε γνωρίζουμε από το θάρρος που δείχνεις στο δρόμο τον οποίο προχωράς. Στέκεσαι όρθιος απέναντι στην αδικία», συνεχίζει η αφήγηση στο βίντεο.https://twitter.com/fahrettinaltun/status/1660933620763185152«Σε γνωρίζουμε από τις δοξασίες επειδή στην Αγία Σοφιά τερμάτισες τη νοσταλγία που είχε διάρκεια 100 ετών. Σε βρίσκουμε σε δεκάδες ιδέες που δεν χωρούν σε καλούπια. Στον αγώνα σου που προκαλεί φόβο στους τυράννους. Σε βρίσκουμε στην καρδιά σου που προσφέρει αγάπη στους πονεμένους. Από πίσω σου έχεις εκατομμύρια κόσμου που σε πιστεύει σε εμπιστεύεται», καταλήγουν οι αναφορές για τον Ερντογάν στο βίντεο.Την ίδια ώρα, όπως ανέφερε ο Μανώλης Κωστίδης, τα τουρκικά ΜΜΕ κάνουν αναλύσεις επί αναλύσεων για τη δεύτερη δοκιμή του βαλλιστικού πυραύλου Tayfun που πραγματοποιήθηκε χθες, αναφέροντας την εμβέλεια 300 χιλιομέτρων, με την οποία ο Ρετζέπ Ταγίπ Ερντογάν είχε απειλήσει στο παρελθόν την Αθήνα.Το CNN Turk αναφέρει ότι «συνεχίζονται οι δοκιμαστικές βολές του εγχώριας κατασκευής βαλλιστικού πυραύλου Tayfun. Για δεύτερη φορά από το αεροδρόμιο Ριζούντας- Aρτβιν πραγματοποιήθηκε η εκτόξευση του. Στις 18 Οκτωβρίου του 2022 είχε γίνει η πρώτη δοκιμαστική βολή του πυραύλου Tayfun που κατασκευάζεται σε συνεργασία της Roketsan με την διεύθυνση Αμυντικής Βιομηχανίας».https://www.youtube.com/watch?v=wHJosVqh0xs&ab_channel=AnadoluAjans%C4%B1Από την πλευρά του το κανάλι A Haber σημειώνει ότι «ο εγχώριος βαλλιστικός πύραυλος εκτοξεύθηκε για δεύτερη φορά από το αεροδρόμιο της Ριζούντας. Έτσι ολοκληρώθηκε η φάση των τεστ από την περιοχή της Ριζούντας. Οι πύραυλοι που έχουν εμβέλεια 300 χιλιομέτρων χαρακτηρίζονται ως μικρού βεληνεκούς βαλλιστικοί πύραυλοι»."
newsit.gr,https://www.newsit.gr/kosmos/ekloges-stin-tourkia-erntogan-i-dysi-prospathise-na-epireasei-to-apotelesma-epeidi-den-agorazoume-apo-ekei-opla/3780597/,Εκλογές στην Τουρκία – Ερντογάν: Η Δύση προσπάθησε να επηρεάσει το αποτέλεσμα επειδή δεν αγοράζουμε από εκεί όπλα,18:05 09/03/2023, Ερντογαν: Η Δυση προσπαθησε να επηρεασει τις εκλογες επειδη δεν αγοραζουμε απο εκει οπλα,"Ο Ρετζέπ Ταγίπ Ερντογάν έκανε νέα «επίθεση» στα μέσα ενημέρωσης στη Δύση που θεωρεί ότι προσπάθησαν το τελευταίο διάστημα να επηρεάσουν την κοινή γνώμη με τα πρωτοσέλιδά τους για τις εκλογές της Τουρκίας.Σε συνέντευξη που παραχώρησε TRT Haber, o Ερντογάν υποστήριξε ότι η Δύση είναι ενοχλημένη από την ανάπτυξη της αμυντικής βιομηχανίας της Τουρκίας. «Τους αρέσει που η Τουρκία γίνεται πιο ισχυρή στον τομέα της αμυντικής βιομηχανίας; Φυσικά δεν τους αρέσει. Δεν τους αρέσει γιατί πλέον δεν αγοράζουμε όπλα και πυρομαχικά από αυτούς», τόνισε.«Το έθνος έδωσε απάντηση στη Δύση στις 14 Μαΐου. Ελπίζω ότι στις 28 Μαΐου θα το ξανακάνει», είπε ο Ερντογάν.Στον πρώτο γύρο των προεδρικών εκλογών, ο Ρετζέπ Ταγίπ Ερντογάν εξασφάλισε το 49,5% των ψήφων, ενώ ο Κεμάλ Κιλιτσντάρογλου, υποψήφιος μιας συμμαχίας έξι κομμάτων της αντιπολίτευσης, έλαβε 45%.Το απόγευμα της Δευτέρας ο ακροδεξιός υποψήφιος Σινάν Ογάν, ο οποίος εξασφάλισε 5,2% στον πρώτο γύρο, κάλεσε τους οπαδούς του να ψηφίσουν τον Ερντογάν στον δεύτερο γύρο των προεδρικών εκλογών, που θα διεξαχθεί την ερχόμενη Κυριακή 28 Μαΐου."
newsit.gr,https://www.newsit.gr/kosmos/ekloges-tourkia-sto-nosokomeio-o-mouxarem-intze-etoimos-na-stiriksei-kilitsntaroglou-sto-deytero-gyro/3780504/,Εκλογές Τουρκία: Στο νοσοκομείο ο Μουχαρέμ Ιντζέ – Έτοιμος να στηρίξει Κιλιτσντάρογλου στο δεύτερο γύρο,18:05 09/03/2023, Στο νοσοκομειο ο Μουχαρεμ Ιντζε - Ανακοινωνει τη στηριξη του στον Κιλιτσνταρογλου στο β' γυρο των τουρκικων εκλογων,"Φωτογραφία μέσα από το νοσοκομείο ανήρτησε στον λογαριασμό του στο Twitter ο Μουχαρέμ Ιντζέ, βάζοντας τέλος στις φήμες που τον ήθελαν να μην στηρίζει τελικά τον Κεμάλ Κιλιτσντάρογλου, στο δεύτερο γύρο των προεδρικών εκλογών στην Τουρκία, που θα γίνουν στις 28 Μαΐου 2023.Ο πρόεδρος του κόμματος Πατρίδα, ο οποίος απέσυρε την υποψηφιότητα του τρεις ημέρες πριν από τον πρώτο γύρο των εκλογών (14.05.2023), έγραψε στην ανάρτηση του: “Πέρασα τη μέρα στο νοσοκομείο, με μία ατζέντα που δεν ήταν πολιτική. Ακούω κάποιες φήμες για μένα. Όλες είναι ψευδείς. Ευχαριστώ όλους τους φίλους μου που τηλεφώνησαν και μου έστειλαν τις ευχές τους”.Bugünü hastanede siyasetin dışındaki bir gündemle geçirdim. Hakkımda bazı söylentiler çıkarıldığını duyuyorum. Tümü gerçek dışıdır. Arayıp geçmiş olsun dileklerini ileten bütün dostlarıma teşekkür ederim. pic.twitter.com/hd8RJts1rn— Muharrem İNCE (@vekilince) May 22, 2023Bugünü hastanede siyasetin dışındaki bir gündemle geçirdim. Hakkımda bazı söylentiler çıkarıldığını duyuyorum. Tümü gerçek dışıdır. Arayıp geçmiş olsun dileklerini ileten bütün dostlarıma teşekkür ederim. pic.twitter.com/hd8RJts1rn"
newsit.gr,https://www.newsit.gr/kosmos/tourkia-o-retzep-tagip-erntogan-arneitai-na-parei-nero-apo-ton-somatofylaka-tou/3780482/,Τουρκία: Ο Ρετζέπ Ταγίπ Ερντογάν αρνείται να πάρει νερό από τον σωματοφύλακα του,18:05 09/03/2023, Χαμος στην Τουρκια με τα πλανα του Ερντογαν! Αρνειται να παρει νερο απο τον σωματοφυλακα του,"Το γύρο των social media στην Τουρκία κάνουν τα πλάνα από την επίσκεψη του προέδρου Ρετζέπ Ταγίπ Ερντογάν στο σεισμόπληκτο Χατάι, λίγες ημέρες πριν διεξαχθεί ο δεύτερος γύρος των εκλογών.Τα επίμαχα πλάνα δείχνουν τη στιγμή που ο σωματοφύλακας του, Μουχσίν Κιοσέ, δίνει στον Ερντογάν ένα ποτήρι νερό. Ωστόσο ο πρόεδρος της Τουρκίας αρνείται, αλλά στη συνέχεια δέχεται να πάρει το ίδιο ποτήρι από τα χέρια του γιου του, Μπιλάλ.Οι χρήστες του Twitter σχολιάζουν τον… φόβο του Ρετζέπ Ταγίπ Ερντογάν να πάρει νερό ακόμα και από τα χέρια του σωματοφύλακα του, ενώ άλλοι στέκονται στο βλέμμα του “σουλτάνου” και αναρωτιούνται μήπως δεν αναγνώρισε τον Κιοσέ.Cumhurbaşkanı Erdoğan, kendisine uzatılan suyu almadı… Aynı suyu oğlu Bilal Erdoğan uzatınca aldı…Canlı yayında fenalaşmıştı, ""Güvenlik önlemi"" olarak yorumlandı… Bir dönem en yakınında FETÖ vardı…— Odatv (@odatv) May 22, 2023Cumhurbaşkanı Erdoğan, kendisine uzatılan suyu almadı… Aynı suyu oğlu Bilal Erdoğan uzatınca aldı…Canlı yayında fenalaşmıştı, ""Güvenlik önlemi"" olarak yorumlandı… Bir dönem en yakınında FETÖ vardı…"
newsit.gr,https://www.newsit.gr/kosmos/ekloges-tourkia-o-sinan-ogan-tha-stiriksei-erntogan-sto-deytero-gyro/3780279/,Εκλογές Τουρκία: Ο Σινάν Ογάν θα στηρίξει Ερντογάν στο δεύτερο γύρο,18:05 09/03/2023, Ξεκαθαρη στηριξη του Σιναν Ογαν στον Ερντογαν στο δευτερο γυρο των τουρκικων εκλογων,"Την πρόθεση του να στηρίξει τον Ρετζέπ Ταγίπ Ερντογάν στο δεύτερο γύρο των εκλογών στην Τουρκία, ξεκαθάρισε ο Σινάν Ογάν, ο οποίος αναδείχθηκε τρίτος στον πρώτο γύρο της αναμέτρησης στις 14 Μαΐου 2023.Σε συνέντευξη που παραχώρησε το μεσημέρι της Δευτέρας (22.05.2023), ο Σινάν Ογάν ευχαρίστησε τους πολίτες που τον ψήφισαν, λέγοντας χαρακτηριστικά ότι “μπήκαμε στην εκλογική μάχη υπό πολύ δύσκολες συνθήκες. Δεν είχαμε την οικονομική δυνατότητα, αλλά παλέψαμε. Όλοι πρέπει να αναλάβουν την ευθύνη για μια ισχυρότερη Τουρκία. Θα πρέπει να διασφαλιστεί ότι η χώρα μας θα τοποθετηθεί σε ισχυρότερα οικονομικά θεμέλια.Η συμμαχία του Κεμάλ Κιλιτσντάρογλου δεν κατάφερε να μας πείσει. Στόχος μας είναι να διασφαλιστεί η ακεραιότητα της Τουρκίας. Ο αγώνας μας ενάντια σε κάθε είδους τρομοκρατικές οργανώσεις, θα συνεχίστεί”."
newsit.gr,https://www.newsit.gr/politikh/tourkia-nees-prokliseis-apo-ton-mevlout-tsavousoglou-mas-anikoun-nisia-kai-vraxonisides/3779952/,Τουρκία – Νέες προκλήσεις από τον Μεβλούτ Τσαβούσογλου: «Μας ανήκουν νησιά και βραχονησίδες»,18:05 09/03/2023," Τον χαβα της η Τουρκια: «Μας ανηκουν νησια και βραχονησιδες», ειπε ο Μεβλουτ Τσαβουσογλου","Η Τουρκία συνεχίζει τον χαβά της και συνεχίζει να προκαλεί την Ελλάδα και μάλιστα ο Μεβλούτ Τσαβούσογλου έριξε λάδι στη φωτιά λίγο αφότου είχε διαμορφωθεί η μεγάλη νίκη της Νέας Δημοκρατίας στις εκλογές.Ο Μεβλούτ Τσαβούσογλου είπε ότι κάποια νησιά και βραχονησίδες του Αιγαίου ανήκουν στην Τουρκία, παρά το γεγονός ότι η Ελλάδα λέει πως είναι δικά της, ενώ επισήμανε ότι θα υπάρξουν εντάσεις ανάμεσα στις δυο χώρες αν δεν λυθούν όλα τα προβλήματα.Όπως μετέδωσε από την Κωνσταντινούπολη ο ανταποκριτής του ΣΚΑΪ, Μανώλης Κωστίδης, ο Μεβλούτ Τσαβούσογλου έθεσε θέμα αμφισβήτησης της κυριαρχίας των νησιών σε χθεσινοβραδινή συνέντευξή του στο Haber Turk.«Υπάρχει το θέμα των θαλάσσιων περιοχών ευθύνης. Θεωρείται πως είναι εύκολη η επίλυση του θέματος των νησιών και βραχονησίδων που δεν έχει καθοριστεί η κυριαρχίας τους. Εμείς λέμε πως μας ανήκουν, οι Έλληνες λένε πως τους ανήκουν», είπε ο Τούρκος πολιτικός.Και συνέχισε ακάθεκτος: «Διεκδικούν 10 μίλια (εναέριου χώρους) πάνω από τα 6 μίλια. Υπάρχει το καθεστώς των αποστρατιωτικοποιημένων νησιών. Η διεκδίκηση του εναέριου χώρου 10 μιλίων πάνω από τα χωρικά ύδατα των 6 μιλίων είναι και αστείο αλλά και παράνομο σύμφωνα με το διεθνές δίκαιο. Ας πούμε πως αυτό είναι το πιο απλό».«Το ζήτημα είναι αν η άλλη πλευρά θα κάνει κάποιο βήμα στα θέματα αυτά. Ο Μητσοτάκης δήλωσε πως “δεν συζητάμε άλλο θέμα εκτός από τις θαλάσσιες περιοχές ευθύνης”. Κι εμείς λέμε αν συνομιλήσουμε μόνο για ένα θέμα όσο όμως υπάρχουν τα υπόλοιπα θέματα εμείς θα συνεχίσουμε να έχουμε εντάσεις», κατέληξε ο Μεβλούτ Τσαβούσογλου."
newsit.gr,https://www.newsit.gr/kosmos/seismos-4-9-rixter-sta-adana-tis-tourkias-molis-6-6-xiliometra-to-estiako-vathos/3779147/,"Σεισμός 4,9 Ρίχτερ στα Άδανα της Τουρκίας – Μόλις 6,6 χιλιόμετρα το εστιακό βάθος",18:05 09/03/2023," Σεισμος 4,9 Ριχτερ στα Αδανα της νοτιας Τουρκιας - Βιντεο απο τη στιγμη που «χτυπησε» ο Εγκελαδος","Σεισμός μεγέθους 4,9 βαθμών της κλίμακας Ρίχτερ σημειώθηκε στα Άδανα της Τουρκίας. Το βάθος του σεισμού βρίσκεται μόλις στα 6,6 χιλιόμετρα, γεγονός που σημαίνει ότι πρόκειται για επιφανειακή δόνηση.Ο σεισμός των 4,9 Ρίχτερ έχει επίκεντρο στην περιοχή Saimbeyli των Αδάνων στη νότια Τουρκία. Ο σεισμός έγινε αισθητός και στις γύρω επαρχίες.Όπως αναφέρει η τουρκική εφημερίδα «Hurriyet», το βάθος του σεισμού ανακοινώθηκε στα 6,6 χιλιόμετρα. Σύμφωνα με την AFAD, γίνονται έρευνες για να διαπιστωθούν τυχόν ζημιές.Μέχρι στιγμής, δεν υπάρχουν πληροφορίες για τραυματίες.Βίντεο από τη στιγμή του σεισμού:https://twitter.com/HunatTV/status/1660272665377005568?s=20https://twitter.com/LastQuake/status/1660266116587872258?s=20https://twitter.com/tr_hbr/status/1660271907915145218?s=20• Merkez üssü Saimbeyli ilçesi• 6,67 kilometre derinlikte gerçekleştiAdana'da saat 15.46'da 4,9 büyüklüğünde deprem meydana geldi https://t.co/78eguAQUs1 pic.twitter.com/0Q2ZHkWMsc— ANADOLU AJANSI (@anadoluajansi) May 21, 2023• Merkez üssü Saimbeyli ilçesi• 6,67 kilometre derinlikte gerçekleştiAdana'da saat 15.46'da 4,9 büyüklüğünde deprem meydana geldi https://t.co/78eguAQUs1 pic.twitter.com/0Q2ZHkWMsc"
newsit.gr,https://www.newsit.gr/kosmos/ipa-rompert-menentez-erxontai-ta-F-35-stin-ellada/3778931/,ΗΠΑ- Ρόμπερτ Μενέντεζ: «Έρχονται τα F-35 στην Ελλάδα»,18:05 09/03/2023," «Ερχονται τα F-35 στην Ελλαδα», ειπε ο Ρομπερτ Μενεντεζ – Εριξε «καρφια» κατα Ερντογαν","Ο Ρόμπερτ Μενέντεζ, γνωστός φιλέλληνας Γερουσιαστής των ΗΠΑ και Πρόεδρος της Επιτροπής Εξωτερικών Σχέσεων της Γερουσίας, ξεκαθάρισε ότι τα F-35 που θέλει η Ελλάδα είναι πια κοντά στο να παραχωρηθούν στη χώρα μας.Ο Ρόμπερτ Μενέντεζ, βρέθηκε στη Νέα Υόρκη των ΗΠΑ, καλεσμένος της Χιακής Ομοσπονδίας που τον τίμησε με το 3ο «Ιόνιο Μετάλλιο Τιμής« (Ionian Medal of Honor) και εκεί μίλησε στο Κυπριακό Πρακτορείο Ειδήσεων για τα F-35 που αγοράζει η χώρα μας από τους Αμερικανούς, για τις ελληνοτουρκικές σχέσεις, αλλά και για τις εκλογές σε Ελλάδα και Τουρκία, ρίχνοντας μάλιστα «καρφιά» κατά του Ρετζέπ Ταγίπ Ερντογάν.Για την πώληση των F-35 από τις ΗΠΑ στη χώρας ο Ρόμπερτ Μενέντεζ είπε πως ο ίδιος έχει ήδη υπογράψει και τα μαχητικά αεροσκάφη είναι κοντά στην Ελλάδα.«Βρισκόμαστε στις διαπραγματεύσεις μεταξύ της Ελληνικής Δημοκρατίας και της (αμερικανικής) Κυβέρνησης για την διαδικασία εξαγοράς, αλλά οι εγκρίσεις έχουν ήδη δοθεί, οπότε έρχονται», τόνισε ο Γερουσιαστής των ΗΠΑ.Ερωτηθείς από το ΚΥΠΕ κατά πόσο μετά τις εκλογές σε Ελλάδα και Τουρκία οι δύο πλευρές θα μπορέσουν να καθίσουν στο τραπέζι και να λύσουν τις διαφορές τους υπό νέες συνθήκες, ο Ρόμπερτ Μενέντεζ έδειξε αισιόδοξος για τις ελληνοτουρκικές σχέσεις μετά τις κάλπες.«Τα πράγματα θα πάνε καλύτερα μετά τις εκλογές. Αναμφίβολα ο Έλληνας Πρωθυπουργός Κυριάκος Μητσοτάκης έχει τονίσει πως ο ίδιος έχει θέληση να συναντήσει τον Τούρκο ομόλογο του υπό την προϋπόθεση ότι υπάρχει αμοιβαίος σεβασμός, ειρήνη και ασφάλεια».Ο Ρόμπερτ Μενέντεζ πρόσθεσε πως πέρα από τις εκλογές υπάρχει μια κατανόηση ότι η ειρήνη και η ευημερία δεν έρχονται μέσα από την διαμάχη αλλά από την ηρεμία και την ασφάλεια. «Ελπίζω ότι αυτή θα είναι η πραγματικότητα μετά τις εκλογές, όταν πέσουν οι τόνοι και υπάρξει μια διαφορετική στάση» είπε ο Γερουσιαστής των ΗΠΑ.Ο Αμερικανός πολιτικός σχολίασε και το εκλογικό αποτέλεσμα τους α’ γύρου στην Τουρκία, όπου πρώτος ήταν ο Ρετζέπ Ταγίπ Ερντογάν και επισήμανε ότι οι πολίτες είναι αυτοί που αποφασίζουν ποιοι θα είναι οι ηγέτες τους. Τόνισε, πάντως, ότι ο Ερντογάν είναι κοντά στη νίκη στο δεύτερο γύρο.«Βλέπω τα αποτελέσματα όπου η συμμαχία της αντιπολίτευσης εξακολουθεί να έχει τη δυνατότητα να επηρεάσει την απόφαση των Τούρκων πολιτών, αλλά έχει ένα στενό περιθώριο για να το κάνει» είπε.Ο Γερουσιαστής των ΗΠΑ έκανε αναφορά και στις ομοβροντίες που εξαπολύει τελευταία ο Ρετζέπ Ταγίπ Ερντογάν κατά του Αμερικανού Προέδρου, Τζο Μπάιντεν και έριξε «καρφιά» κατά του προέδρου της Τουρκίας.«Ο Πρόεδρος Ερντογάν κάνει τα πάντα και ό,τι θεωρεί ότι είναι απαραίτητο για να νικήσει. Υπάρχει μια πολυεπίπεδη διαδικασία στην Τουρκία. Έχει τον έλεγχο των ΜΜΕ, αντίπαλοι του είναι στην φυλακή. Έχει το πλεονέκτημα της τουρκικής διακυβέρνησης να υποστηρίζει τους σκοπούς του. Θα πει και θα κάνει ό,τι είναι απαραίτητο για να κερδίσει και θα δούμε ποια θα είναι τα αποτελέσματα».Αλλά ανεξάρτητα από τα αποτελέσματα σημείωσε, το ερώτημα είναι «πώς θα προχωρήσει στο μέλλον η Τουρκία».«Θα είναι ο νατοϊκός σύμμαχος που πάντα θέλαμε να είναι ή θα επικρατεί αναταραχή; Θα το δούμε», κατέληξε ο Ρόμπερτ Μενέντεζ."
newsit.gr,https://www.newsit.gr/kosmos/ekloges-tourkia-oi-gynaikes-pou-menoun-mones-tha-yiothetithoun-apo-antres/3778448/,Εκλογές Τουρκία: «Οι γυναίκες που μένουν μόνες θα υιοθετηθούν από άντρες»,18:05 09/03/2023, «Οι γυναικες που μενουν μονες θα υιοθετηθουν απο αντρες»! Σαλος στην Τουρκια με τη δηλωση συμμαχου του Ερντογαν,"Σάλο έχει προκαλέσει τις τελευταίες ημέρες στην Τουρκία, η δήλωση της Αϊνούρ Σουλούν, μέλους του Κόμματος Ελεύθερου Σκοπού (HüDa Par), με το οποίο συμμάχησε ο Ρετζέπ Ταγίπ Ερντογάν για να εξασφαλίσει άλλη μία νίκη στις εκλογές.“Οι γυναίκες που μένουν μόνες τους, θα υιοθετηθούν από άντρες”, είπε χαρακτηριστικά η Αϊνούρ Σουλούν, μία δήλωση που σοκάρει, αλλά δεν μπορεί να αποτελέσει… έκπληξη, αν αναλογιστεί κανείς ότι πρόκειται για έναακροδεξιό, σουνιτικό, κουρδικό κόμμα μηδενικών ποσοστών, το οποίο όμως έχει… τρομοκρατικό υπόβαθρο.Μετά την απόφαση να τερματιστεί ο ένοπλος αγώνας το 2002, ακτιβιστές της ομάδας Menzil της Χεζμπολάχ ίδρυσαν μια ένωση με την ονομασία “Αλληλεγγύη με τους Καταπιεσμένους” το 2003. Το 2010 οργάνωσαν μαζική συγκέντρωση στο Ντιγιαρμπακίρ για να γιορτάσει την επέτειο των γενεθλίων του Μωάμεθ. Η τουρκική αστυνομία υπολόγισε ότι στην εκδήλωση συμμετείχαν 2 εκατομμύρια άνθρωποι, οι διοργανωτές είπαν πάνω από 2,5 εκατομμύρια άτομα. Λίγες μέρες μετά, ένα δικαστήριο στο Ντιγιάρμπακιρ διέταξε το κλείσιμο της Ένωσης για τους Καταπιεσμένους με την αιτιολογία ότι “διεξάγει δραστηριότητες για λογαριασμό της τρομοκρατικής οργάνωσης Χεζμπολάχ”. Η απόφαση επιβεβαιώθηκε από το Ακυρωτικό Δικαστήριο στις 11 Μαΐου 2012. Στα τέλη του 2012, το Κίνημα των Καταπιεσμένων ανακοίνωσε τη βούλησή του να ιδρύσει ένα πολιτικό κόμμα, βασικά για να αμφισβητήσει την ηγεμονία του αριστερού και κουρδικού εθνικιστικού Κόμματος Ειρήνης και Δημοκρατίας. Στις 17 Δεκεμβρίου 2012, ιδρύθηκε το Κόμμα Ελεύθερου Σκοπού (Hür Dava Partisi). Στις 9 Ιανουαρίου 2013 άνοιξε το γενικό αρχηγείο στην Άγκυρα.Στις φετινές εκλογές της Τουρκίας, το HüDa Par εξασφάλισε τέσσερις έδρες στη, τουρκική εθνοσυνέλευση.Mevcut siyasi anlayışın aksine, DÜRÜST SİYASET diyen HÜDA PAR’ın sözü sözdür. Kardeşlerim,Adaylarımızın nerede, hangi sırada ve kaç kişi olduğuna takılmayın.Önceliğimiz; Sn.Erdoğan’ı yeniden Cumhurbaşkanı seçtirmek ve milletvekili adaylarımızı eksiksiz meclise göndermektir. pic.twitter.com/9yHuZgFjZu— M.Hüseyin YILMAZ (@mhuseyinyilmaz) April 10, 2023Mevcut siyasi anlayışın aksine, DÜRÜST SİYASET diyen HÜDA PAR’ın sözü sözdür. Kardeşlerim,Adaylarımızın nerede, hangi sırada ve kaç kişi olduğuna takılmayın.Önceliğimiz; Sn.Erdoğan’ı yeniden Cumhurbaşkanı seçtirmek ve milletvekili adaylarımızı eksiksiz meclise göndermektir. pic.twitter.com/9yHuZgFjZuΒουλευτές του CHP έσπευσαν να εκμεταλλευτούν την ακραία δήλωση, καλώντας τους πολίτες να ψηφίσουν τον Κεμάλ ΚΙλιτσντάρογλου για πρόεδρο, στο δεύτερο γύρο των εκλογών στις 28 Μαΐου 2023, καθώς “δεν γίνεται να υπάρχουν στη βουλή τρομοκράτες που θεωρούν τις γυναίκες ιδιοκτησίας τους, θέλουν να τις πουλήσουν και τους συμπεριφέρονται σαν σκλάβες με ένα λουρί στο λαιμό”."
newsit.gr,https://www.newsit.gr/kosmos/ekloges-tourkia-o-kemal-kilitsntaroglou-xarazei-nea-stratigiki-gia-ti-niki-sto-deytero-gyro/3776669/,Εκλογές Τουρκία: Ο Κεμάλ Κιλιτσντάρογλου χαράζει νέα στρατηγική για τη νίκη στο δεύτερο γύρο,18:05 09/03/2023, Επιχειρηση... «πορτα - πορτα»! Η νεα στρατηγικη Κιλιτσνταρογλου για να παρει τη νικη στο δευτερο γυρο των τουρκικων εκλογων,"Οκτώ ημέρες πριν από το δεύτερο γύρο των προεδρικών εκλογών στην Τουρκία, που θα διεξαχθεί στις 28 Μαΐου, ο Κεμάλ Κιλιτσντάρογλου χαράζει νέα στρατηγική, με στόχο να ανατρέψει τα… προγνωστικά και να πάρει τη νίκη από τον Ρετζέπ Ταγίπ Ερντογάν.Στον πρώτο γύρο των εκλογών στην Τουρκία, ο πρόεδρος του Ρεπουμπλικανικού Λαϊκού Κόμματος (CHP), Κεμάλ Κιλιτσντάρογλου, συγκέντρωσε 44,88%, ενώ ο Ρετζέπ Ταγίπ Ερντογάν 49,52%.Σύμφωνα με τα τουρκικά ΜΜΕ, ο υποψήφιος που “κατεβάζουν” στις προεδρικές εκλογές τα έξι κόμματα της αντιπολίτευσης, θα στοχεύσει στους 8 εκατομμύρια πολίτες, οι οποίοι απείχαν από τις κάλπες, επιχειρώντας να τους πείσει να ψηφίσουν στις 28 Μαΐου. Σημειώνεται ότι η συμμετοχή στον πρώτο γύρο ήταν 87%.Από εκεί και πέρα, το μεγάλο “στοίχημα” του Κεμάλ Κιλιτσντάρογλου είναι να ανεβάσει τα ποσοστά του στις περιοχές, όπου επικράτησαν ο Ερντογάν και το Κόμμα Δικαιοσύνης και Ανάπτυξης (AKP). Μάλιστα, τα δημοσιεύματα αναφέρουν χαρακτηριστικά, ότι δεν θα κάνει μόνο μεγάλες συγκεντρώσεις, αλλά θα επιδιώξει να μιλήσει με τους πολίτες, ακόμα και πηγαίνοντας… πόρτα – πόρτα.Υπενθυμίζουμε ότι στην Κωνσταντινούπολη, ο Κιλιτσντάρογλου συγκέντρωσε48,56%, έναντι 46,68% του Ερντογάν (Σινάν Ογάν 4,51%, Μουχαρέμ Ιντζέ 0,25%) και στην Άγκυρα47,32% έναντι 46,00% του Ερντογάν (Σινάν Ογάν 6,39%,Μουχαρέμ Ιντζέ 0,29%).Ωστόσο, σαρωτική ήταν η νίκη του Ρετζέπ Ταγίπ Ερντογάν στις σεισμόπληκτες περιοχές.ΚαχραμάνμαραςΚεμάλ Κιλιτσντάρογλου 22,20%Ρετζέπ Ταγίπ Ερντογάν 71,88%Σινάν Ογάν 5,50%Μουχαρέμ Ιντζέ 0,42%ΧατάιΚεμάλ Κιλιτσντάρογλου 48,08%Ρετζέπ Ταγίπ Ερντογάν 48,03%Σινάν Ογάν 3,57%Μουχαρέμ Ιντζέ 0,32%ΑντιγιαμάνΚεμάλ Κιλιτσντάρογλου 31,24%Ρετζέπ Ταγίπ Ερντογάν 66,20%Σινάν Ογάν 2,18%Μουχαρέμ Ιντζέ 0,38%ΜαλάτειαΚεμάλ Κιλιτσντάρογλου 27,11%Ρετζέπ Ταγίπ Ερντογάν 69,39%Σινάν Ογάν 3,26%Μουχαρέμ Ιντζέ 0,25%ΣανλιούρφαΚεμάλ Κιλιτσντάρογλου 36,08%Ρετζέπ Ταγίπ Ερντογάν 62,00%Σινάν Ογάν 1,59%Μουχαρέμ Ιντζέ 0,33%ΓκαζιαντέπΚεμάλ Κιλιτσντάρογλου 34,65%Ρετζέπ Ταγίπ Ερντογάν 59,76%Σινάν Ογάν 5,18%Μουχαρέμ Ιντζέ 0,41%ΜερσίνηΚεμάλ Κιλιτσντάρογλου 47,32%Ρετζέπ Ταγίπ Ερντογάν 46,00%Σινάν Ογάν 6,39%Μουχαρέμ Ιντζέ"
newsit.gr,https://www.newsit.gr/topikes-eidhseis/ekloges-tourkia-oures-sto-tourkiko-prokseneio-sti-thessaloniki-psifizoun-oi-katoikoi-eksoterikou-sto-deytero-gyro/3778165/,Εκλογές Τουρκία: Ουρές στο τουρκικό προξενείο στη Θεσσαλονίκη – Ψηφίζουν οι κάτοικοι εξωτερικού στο δεύτερο γύρο,18:05 09/03/2023,NewsIT Τοπικα Νεα Ουρες στο τουρκικο προξενειο στη Θεσσαλονικη - Ψηφιζουν οι κατοικοι του εξωτερικου στο β' γυρο των εκλογων στην Τουρκια,"Μαζική είναι η προσέλευση των κατοίκων του εξωτερικού που προσέρχονται από το πρωί στο τουρικό προξενείο στη Θεσσαλονίκη για να ψηφίσουν στο δεύτερο γύρο των προεδρικών εκλογών στην Τουρκία, που θα διεξαχθεί την Κυριακή 28 Μαΐου 2023.Στο συγκεκριμένο προξενείο μπορούν να ψηφίσουν όχι μόνο οι Τούρκοι πολίτες που μένουν στην Ελλάδα, αλλά και όσοι διαμένουν σε άλλες χώρες, όπως στη Γερμανία ή τη Γαλλία, και βρίσκονται αυτές τις μέρες στη Θεσσαλονίκη. Η ίδια δυνατότητα παρέχεται και στα υπόλοιπα σημεία, όπου έχουν στηθεί κάλπες αρκεί οι Τούρκοι πολίτες να είναι κάτοικοι εξωτερικού.Οι κάλπες θα παραμείνουν ανοιχτές έως και την Τετάρτη 24 Μαΐου από τις 8 το πρωί έως τις 10 το βράδυ.Σύμφωνα με πληροφορίες του GRTimes, στον πρώτο γύρο των τουρκικών προεδρικών εκλογών, στην κάλπη του Τουρκικού Προξενείου της Θεσσαλονίκης προσήλθαν περισσότερα από 200 άτομα."
newsit.gr,https://www.newsit.gr/kosmos/tourkia-prokalei-to-ypourgeio-amynas-psemata-osa-lene-oi-ellines-politikoi-gia-ton-ponto/3778125/,Τουρκία – Προκαλεί το υπουργείο Άμυνας: «Ψέματα» όσα λένε οι Έλληνες πολιτικοί για τον Πόντο,18:05 09/03/2023, Προκαλει το τουρκικο υπουργειο Αμυνας: «Ψεματα» οσα λενε οι Ελληνες πολιτικοι για τον Ποντο,"Με μια προκλητική ανακοίνωση το υπουργείο Άμυνας της Τουρκίας αντιδρά στις δηλώσεις της πολιτικής ηγεσίας της Ελλάδας για την Ημέρα Μνήμης για τη Γενοκτονία του Ποντιακού Ελληνισμού, κάνοντας λόγο για «ψευδείς ισχυρισμούς» των ελληνικών Αρχών και για «προσπάθεια διαστρέβλωσης των ιστορικών γεγονότων».Όπως μεταδίδει ο ανταποκριτής του ΣΚΑΪ, Μανώλης Κωστίδης, στην ανακοίνωση του τουρκικού υπουργείου Άμυνας αναφέρεται: «Απορρίπτουμε πλήρως τους ισχυρισμούς των ελληνικών αρχών για τον «Πόντο». Καθώς αυτοί οι ισχυρισμοί, οι οποίοι απέχουν πολύ από κάθε είδους λογική και σκεπτικό, δεν είναι παρά μια προσπάθεια διαστρέβλωσης των ιστορικών γεγονότων.Όλες οι δηλώσεις των Ελλήνων πολιτικών, οι οποίες δεν βασίζονται σε καμία ιστορική πληροφορία και σε κανένα έγγραφο, είναι ψέματα που αποσκοπούν στην εξαπάτηση του ελληνικού λαού και αποτελούν ένα παράδειγμα. Όσοι αναζητούν μια ντροπιαστική πραγματικότητα στο παρελθόν του τουρκικού έθνους, δεν μπορούν να πετύχουν τίποτα άλλο από το να εξαπατούν τον εαυτό τους!Όσοι ονειρεύονται 100 χρόνια πριν, θα πρέπει πρώτα να κοιταχτούν στον καθρέφτη. Από αυτήν την άποψη, οι Έλληνες πολιτικοί θα πρέπει να αντιμετωπίσουν τις αιματοβαμμένες θηριωδίες των προγόνων τους στην Τρίπολη κατά τη διαδικασία της εξέγερσης κατά της Οθωμανικής Αυτοκρατορίας, της οποίας ήταν υπήκοοι, και κατά την προσπάθεια κατοχής της Ανατολίας μεταξύ 1919-1922, και με τον ίδιο τρόπο θα πρέπει να απαντήσουν τι έκαναν στην Ανατολία.Κατά συνέπεια, όσοι δεν θέλουν να δουν τις θηριωδίες και τις σφαγές στις βρώμικες ημερομηνίες τους, δεν θα μπορέσουν να επιτύχουν κανένα αποτέλεσμα από τα βρώμικα παιχνίδια αντίληψης με τα οποία επιχειρούν να το καλύψουν και δεν θα μπορέσουν ποτέ να λυτρωθούν από τις ευθύνες τους ενώπιον της ιστορίας».Προκλητική ανακοίνωση εξέδωσε χθες και το τουρκικό υπουργείο Εξωτερικών, στην οποία απάντησε o εκπρόσωπος του υπουργείου Εξωτερικών, Γιώργος Αρναούτης: «Όλες οι χώρες είναι υπερήφανες για την ιστορία τους και όλες αξιολογούνται με βάση τη συμβολή τους στον παγκόσμιο πολιτισμό. Η Ελλάδα είναι μια από αυτές. Η Ιστορία όμως κρύβει και σκοτεινές στιγμές που δεν πρέπει ούτε να λησμονούνται ούτε να παραγράφονται ούτε να παραποιούνται. Η Γενοκτονία των Ποντίων είναι αναμφισβήτητα μια από αυτές. Μόνον αντικρίζοντας την ιστορική αλήθεια και αναγνωρίζοντας τα λάθη τους, οι χώρες μπορούν να συνεργάζονται για τη δημιουργία ενός καλύτερου μέλλοντος. Σε ένα τέτοιο πλαίσιο, οι ακρότητες δεν έχουν θέση»."
newsit.gr,https://www.newsit.gr/kosmos/arxise-i-psifoforia-ton-tourkon-tou-eksoterikou-gia-to-deytero-gyro-ton-proedrikon-eklogon/3778051/,Άρχισε η ψηφοφορία των Τούρκων του εξωτερικού για το δεύτερο γύρο των προεδρικών εκλογών,18:05 09/03/2023, Αρχισε η ψηφοφορια των Τουρκων του εξωτερικου για το δευτερο γυρο των προεδρικων εκλογων,"Οι Τούρκοι πολίτες που ζουν στο εξωτερικό μπορούν από σήμερα να ψηφίζουν για το δεύτερο γύρο των τουρκικών προεδρικών εκλογών.Ο απερχόμενος πρόεδρος Ρετζέπ Ταγίπ Ερντογάν κέρδισε τις περισσότερες ψήφους στον πρώτο γύρο των εκλογών στις 14 Μαΐου, όμως δεν κατάφερε για λίγο να κερδίσει την απόλυτη πλειοψηφία με πάνω από 50% ώστε να αποφύγει ένα δεύτερο γύρο.Ο Ερντογάν θα μονομαχήσει τώρα με τον Κεμάλ Κιλιτσντάρογλου, ο οποίος ήρθε δεύτερος στον πρώτο γύρο.Στην Τουρκία, περίπου 61 εκατομμύρια ψηφοφόροι θα πάνε στις κάλπες στις 28 Μαΐου για να επιλέξουν ανάμεσα στους δύο υποψηφίους.Είναι η πρώτη φορά στην ιστορία της Τουρκίας που θα διεξαχθεί δεύτερος γύρος για να εκλεγεί πρόεδρος.Στο εξωτερικό, περίπου 3,4 εκατομμύρια ψηφοφόροι έχουν δικαίωμα να συμμετάσχουν στο δεύτερο γύρο της ψηφοφορίας. Η μεγαλύτερη διασπορά βρίσκεται στη Γερμανία, όπου ζουν περίπου 3 εκατομμύρια άνθρωποι με τουρκικές ρίζες. Από την ομάδα αυτή, περίπου 1,5 εκατομμύριο μπορούν να ψηφίζουν στις τουρκικές εκλογές.Στη Γερμανία, οι Τούρκοι ψηφοφόροι έχουν περιθώριο μέχρι τις 24 Μαΐου για να ψηφίσουν σε 17 σημεία που έχουν προβλεφθεί για το σκοπό αυτό, σύμφωνα με την τουρκική εκλογική αρχή.Στο Βερολίνο, σύμφωνα με την τουρκική πρεσβεία, οι άνθρωποι μπορούν επίσης να ψηφίζουν μέχρι την Τετάρτη στο τουρκικό γενικό προξενείο στην περιφέρεια Σαρλότενμπουργκ-Βίλμερσντορφ.Η πρεσβεία λέει πως οι Τούρκοι και τα πρόσωπα με διπλή, γερμανική και τουρκική υπηκοότητα από το Βερολίνο και το Βραδεμβούργο μπορούν να ψηφίσουν εφόσον έχουν ήδη καταγραφεί στους καταλόγους πριν από τον πρώτο γύρο της ψηφοφορίας.Σύμφωνα με την πρεσβεία, περίπου 64.000 ψηφοφόροι ψήφισαν στο γενικό προξενείο κατά τον πρώτο γύρο.Η Τουρκική Ομοσπονδία Βερολίνου-Βραδεμβούργου (TBB) λέει πως και οι δύο παρατάξεις κινητοποιούν τους υποστηρικτές τους στο Βερολίνο για το δεύτερο γύρο των προεδρικών εκλογών.Στον πρώτο γύρο της ψηφοφορίας, περίπου 65% των ψηφοφόρων στη Γερμανία ψήφισαν τον Ερντογάν, πράγμα που σημαίνει πως ο απερχόμενος πρόεδρος είχε καλύτερη επίδοση στη Γερμανία και άλλες χώρες απ’ ό,τι στην Τουρκία."
newsit.gr,https://www.newsit.gr/kosmos/o-erntogan-eironeyetai-ton-mpainten-enas-diktatoras-den-tha-pigaine-se-deytero-gyro-eklogon/3777857/,Ο Ερντογάν ειρωνεύεται τον Μπάιντεν: Ένας δικτάτορας δεν θα πήγαινε σε δεύτερο γύρο εκλογών,18:05 09/03/2023, Ο Ερντογαν ειρωνευεται τον Μπαιντεν: Ενας δικτατορας δεν θα πηγαινε σε δευτερο γυρο εκλογων,"Με τον αέρα της νίκης στον πρώτο γύρο των τουρκικών εκλογών ο Ρετζέπ Ταγίπ Ερντογάν απάντησε στον Τζο Μπάιντεν που τον έχει αποκαλέσει απολυταρχικό ηγέτη.Ο Ερντογάν μιλώντας στο CNN, στην πρώτη συνέντευξη σε δυτικό μέσο, απαντά ειρωνικά στις κατηγορίες του Τζο Μπάιντεν για αυταρχική συμπεριφορά.«Δεν είμαι δικτάτορας. Ένας δικτάτορας δεν θα πήγαινε σε δεύτερο γύρο εκλογών», απαντώντας έτσι στον Μπάιντεν και ξεκαθάρισε πως «χωρίς αμφιβολία θα συνεργαστώ με τον κ. Μπάιντεν. Και εάν ο Μπάιντεν αποχωρήσει, θα συνεργαστώ και με αυτόν που θα τον διαδεχθεί».Παράλληλα αναφέρεται στην ειδική σχέση με την Ρωσία και τον Βλαντιμίρ Πούτιν ενώ τόνισε πως εξακολουθεί να έχει πρόβλημα με την ένταξη της Σουηδίας στο ΝΑΤΟ καθώς συνεχίζει να προσφέρει άσυλο σε τρομοκράτες. Επίσης κατηγορεί τη Δύση πως δεν ακολουθεί ισορροπημένη προσέγγιση με τη Μόσχα.Στα οικονομικά και στην δύσκολη κατάσταση που αντιμετωπίζει η Τουρκία ο κ. Ερντογάν επανέλαβε τη θεωρία περί κοινού μείωσης επιτοκίων και πληθωρισμού και ξεκαθάρισε πως δεν αλλάζει την πολιτική του.Για τη συνάντηση με τον Σινάν Ογάν, είχε δείξει ότι δεν βλέπει με καλό μάτι τη συνεργασία και στο CNN αρκέστηκε να πει πως «δεν είμαι άνθρωπος που του αρέσει να διαπραγματεύεται με τέτοιο τρόπο. Δεν είναι τα άτομα που κάνουν τους βασιλιάδες, ο λαός κάνει τους βασιλιάδες»."
newsit.gr,https://www.newsit.gr/kosmos/ekloges-stin-tourkia-ayta-einai-ta-telika-apotelesmata-sto-49-52-o-erntogan-sto-44-88-o-kilitsntaroglou/3777840/,"Εκλογές στην Τουρκία: Αυτά είναι τα τελικά αποτελέσματα – Στο 49,52% ο Ερντογάν, στο 44,88% ο Κιλιτσντάρογλου",18:05 09/03/2023," Αυτα ειναι τα τελικα αποτελεσματα των εκλογων της Τουρκιας - Στο 49,52% ο Ερντογαν, στο 44,88% ο Κιλιτσνταρογλου","Το Ανώτατο Εκλογικό Συμβούλιο της Τουρκίας (YSK) ανακοίνωσε σήμερα (19.5.2023) τα επίσημα αποτελέσματα των εκλογών που πραγματοποιήθηκαν την Κυριακή 14 Μαΐου και οδηγούν τη χώρα σε δεύτερο γύρο στις 28 του μήνα.Στο 100% της ενσωμάτωσης των ψήφων του πρώτου γύρου των προεδρικών εκλογών της Τουρκίας, ο Ρετζέπ Ταγίπ Ερντογάν και το κόμμα Δικαιοσύνης και Ανάπτυξης συγκεντρώνει ποσοστό 49,52% ενώ ο Κεμάλ Κιλιτσντάρογλου και η αντιπολιτευόμενη Συμμαχία του Έθνους συγκεντρώνει το 44,88% των ψήφων.Ο Σινάν Ογάν έλαβε το 5,17% των ψήφων των πολιτών της Τουρκίας στις εκλογές ενώ ο Μουχαρέμ Ιντζέ έλαβε μόλις 0,43%. Επειδή κανείς δεν έφτασε στο απαιτούμενο 50% των ψήφων για να σχηματίσει κυβέρνηση, οι επαναληπτικές προεδρικές εκλογές θα διεξαχθούν στην Τουρκία στις 28 Μαΐου."
newsit.gr,https://www.newsit.gr/kosmos/ekloges-stin-tourkia-den-kateliksan-se-symfonia-kemal-kilitsntaroglou-kai-sinan-ogan-enopsei-tou-deyterou-gyrou/3777503/,Εκλογές στην Τουρκία: Δεν κατέληξαν σε συμφωνία Κεμάλ Κιλιτσντάρογλου και Σινάν Ογάν ενόψει του δευτέρου γύρου,18:05 09/03/2023, Δεν κατεληξαν σε συμφωνια Κεμαλ Κιλιτσνταρογλου και Σιναν Ογαν ενοψει του δευτερου γυρου των εκλογων στην Τουρκια,"Δεν κατέληξαν σε συμφωνία οι Κεμάλ Κιλιτσντάρογλου και Σινάν Ογάν, που σημαίνει ότι ο πρόεδρος του κόμματος Νίκη δεν θα στηρίξει τον υποψήφιο πρόεδρο της Τουρκίας στον δεύτερο γύρο των εκλογών στις 28 Μαΐου εναντίον του Ρετζέπ Ταγίπ Ερντογάν.Ο Σινάν Ογάν συγκέντρωνε ποσοστό άνω του 5% μετά το πέρας του πρώτου γύρου των εκλογών της Τουρκίας στις 14 Μαΐου, το οποίο θα μπορούσε να βοηθήσει τον Κεμάλ Κιλιτσντάρογλου να «χτυπήσει» τα ποσοστά του Ρετζέπ Ταγίπ Ερντογάν, καθώς ο Τούρκος πρόεδρος δεν επανεξελέγη για μισή μονάδα.Σύμφωνα με την ΕΡΤ, η συνάντηση των Κεμάλ Κιλιτσντάρογλου και Σινάν Ογάν έγινε στα γραφεία του κόμματος Νίκη. Υπενθυμίζεται ότι ο Σινάν Ογάν ήταν υποψήφιος πρόεδρος ως επικεφαλής της Συμμαχίας ΑΤΑ, που περιλάμβανε το κόμμα Νίκη«Είχαμε μια φιλική και παραγωγική συνάντηση. Συζητήσαμε τα προβλήματα της Τουρκίας και τα ζητήματα του κόσμου· Κάναμε αξιολογήσεις. Παράλληλα, μετέφερα στον κ. Πρόεδρο τις απόψεις των ηγετών της Εθνικής Συμμαχίας, το έργο που έχουμε επιτελέσει, τις σκέψεις μας για το κοινό κείμενο συναίνεσης και τις σκέψεις μας για τη συνταγματική τροποποίηση. Ο κ. Πρόεδρος έθεσε επίσης ορισμένες ερωτήσεις και τον ενημέρωσα όσο το δυνατόν λεπτομερέστερα. Η Τουρκία χρειάζεται δημοκρατία. Χρειάζεται αλληλεγγύη. Πρέπει να ξεπεράσει τα υπάρχοντα προβλήματά της. Στο πλαίσιο αυτό, ο κ. Πρόεδρος θα συναντηθεί με το επιτελείο του. Έχουμε μεταφέρει τις σκέψεις μας στον κ. Πρόεδρο με κάθε λεπτομέρεια. Ευχαριστώ, κύριε Πρόεδρε».Από την πλευρά του ο Ουμίτ Οζντάγ ανέφερε: «Κύριε Πρόεδρε, σας ευχαριστώ πολύ. Θέλουμε να ευχαριστήσουμε τον κ. Πρόεδρο του Ρεπουμπλικανικού Λαϊκού Κόμματος και την αντιπροσωπεία για την επίσκεψή τους. Είχαμε κάποιες ερωτήσεις, τις θέσαμε, λάβαμε λεπτομερείς απαντήσεις και θα κάνουμε αξιολογήσεις με τα εξουσιοδοτημένα συμβούλιά μας στο πλαίσιο των λύσεων που λάβαμε. Επιπλέον, φυσικά, κάναμε αξιολογήσεις με τους προέδρους των άλλων πολιτικών κομμάτων που απαρτίζουν τη Συμμαχία Ata και με τον κ. Σινάν Ογάν πριν από αυτή τη συνάντηση. Στη συνέχεια, θα προβούμε ξανά σε αξιολογήσεις και θα μοιραστούμε τις απόψεις μας με το τουρκικό κοινό σε σύντομο χρονικό διάστημα. Για άλλη μια φορά, θα ήθελα να ευχαριστήσω τον κ. Πρόεδρο για την επίσκεψή του»."
newsit.gr,https://www.newsit.gr/kosmos/ekloges-tourkia-varies-katigories-soilou-gia-sxedio-tis-antipoliteysis-na-prokalesei-xaos-meso-layriou/3777397/,Εκλογές Τουρκία: Βαριές κατηγορίες Σοϊλού για σχέδιο της αντιπολίτευσης να προκαλέσει χάος μέσω Λαυρίου,18:05 09/03/2023, Βαριες κατηγοριες Σοιλου για σχεδιο της αντιπολιτευσης να προκαλεσει χαος στην Τουρκια μεσω Λαυριου,"Βαριές κατηγορίες κατά της τουρκικής αντιπολίτευσης εξαπέλυσε και σήμερα (19.05.2023) ο υπουργός Εσωτερικών της Τουρκίας Σουλεϊμάν Σοϊλού, υποστηρίζοντας ότι υπήρχε σχέδιο πρόκλησης χάους στη χώρα την ημέρα των εκλογών, από τους Κούρδους του Λαυρίου.Ειδικότερα, σύμφωνα με το ρεπορτάζ της ανταποκρίτριας του OPEN στην Τουρκία Μαρίας Ζαχαράκη, ο Σουλεϊμάν Σοϊλού υποστήριξε ότι το στρατόπεδο του PKK είχε δώσει οδηγίες στους Κούδρους «τρομοκράτες» (όπως τους αποκαλεί η κυβέρνηση Ερντογάν) της Ελλάδας, συγκεκριμένα της δομής του Λαυρίου, να προκαλέσουν χάος στη γείτονα χώρα μέσω ταραχών, εάν ο Ρετζέπ Ταγίπ Ερντογάν επανεκλεγόταν μέσω του αποτελέσματος των εκλογών.«Θα πω κάτι πολύ σαφές, έχουμε πληροφορίες ότι εκείνη τη νύχτα, δόθηκαν οδηγίες από το στρατόπεδο του PKK στο Λαύριο στην Ελλάδα. Υπήρχε εντολή να εμπλακούν και να ξεχυθούν τρομοκράτες στη χώρα, προκειμένου να προκαλέσουν ταραχές στην Τουρκία. Εκείνη τη νύχτα δόθηκαν οδηγίες για προκληθεί αναταραχή», είπε αρχικά.«Αλλά η Τουρκία έδειξε μια πολύ ξεκάθαρη εικόνα εκείνη τη νύχτα και μετέτρεψε τις εκλογές σε μια γιορτή της δημοκρατίας», συμπλήρωσε ο Τούρκος πολιτικός.«Αν κέρδιζε το κόμμα ΑΚΡ και ο πρόεδρος Ερντογάν, Έγιναν προσπάθειες να προετοιμαστεί το έδαφος για ταραχές. Πρόκειται για μία απειλή ενάντια στις εκλογές και τη βούληση του έθνους. Αλλά ο κάθε ψηφοφόρος, που πήγε στις κάλπες, τις μετέτρεψε σε μια γιορτή της δημοκρατίας», είπε χαρακτηριστικά», κατέληξε ο ίδιος.Παράλληλα, ο Σουλεϊμάν Σοϊλού κατηγόρησε τους Ιμάμογλου και Γιαβάς για διαστρέβλωση του αποτελέσματος των εκλογών.«Οι δήμαρχοι παραπλάνησαν την Τουρκία τη νύχτα των εκλογών. Τα αποτελέσματα των εκλογών είναι ξεκάθαρα, είναι υπό καταμέτρηση. Τα πρακτικά είναι όλα καθαρά. Θα πρέπει να ζητήσουν συγγνώμη. Δίνοντας ψευδείς πληροφορίες στο κοινό. Οι δύο δήμαρχοι φάνηκαν πόσο ανεύθυνοι είναι», τόνισε ο Τούρκος υπουργός.Θυμίζουμε ότι ο Ρετζέπ Ταγίπ Ερντογάν συγκέντρωσε το 49,51% των ψήφων, ενώ ο Κεμάλ Κιλιτσντάρογλου 44,88%. Ο 3ος υποψήφιος, Σινάν Ογάν, πήρε το 5,2% των ψήφων. Ο δεύτερος γύρος των προεδρικών εκλογών θα διεξαχθεί την Κυριακή 28 Μαΐου."
newsit.gr,https://www.newsit.gr/kosmos/tourkia-fovoi-gia-capital-controls-polites-vrethikan-pro-ekplikseos-mprosta-sta-ATM/3777234/,Τουρκία: Φόβοι για capital controls – Πολίτες βρέθηκαν προ εκπλήξεως μπροστά στα ATM,18:05 09/03/2023, Φοβοι για capital controls στην Τουρκια - Πολιτες βρεθηκαν προ εκπληξεως μπροστα στα ATM,"Συνεχίζονται τα μεγάλα προβλήματα στην οικονομία της Τουρκίας, ενώ κυριαρχεί ο φόβος να επιβληθούν capital controls.Κι αυτό καθώς κάτοικοι της Τουρκίας αντιμετώπισαν ένα «capital control» αυτές τις μέρες, αφού πήγαν να βγάλουν λεφτά από τους λογαριασμούς τους και δε μπορούσαν.Σύμφωνα με όσα μετέδωσε ο ΣΚΑΪ, οι πολίτες βρέθηκαν προ εκπλήξεως όταν διαπίστωσαν πως κάποιες τράπεζες έβαλαν όριο στο πόσα λεφτά μπορούν να «τραβήξουν» από τις πιστωτικές κάρτες. Επίσης μπήκε όριο στις αγορές χρυσού.Επίσης, η κεντρική τράπεζα της Τουρκίας σε μια εβδομάδα πούλησε 6 δισ. δολάρια, με την αντιπολίτευση να προειδοποιεί πως έρχονται «Capital Controls».Το τουρκικό κανάλι «showtv» φιλοξένησε και δηλώσεις από πολίτες, οι οποίοι δήλωσαν πως τους ήρθε μήνυμα στο κινητό πριν από δυο μήνες και πως δε θα μπορούν να κάνουν αναλήψεις χρημάτων από τις πιστωτικές κάρτες."
newsit.gr,https://www.newsit.gr/kosmos/ekloges-stin-tourkia-o-kilitsntaroglou-anevazei-tous-tonous-tha-diokso-olous-tous-prosfyges-molis-gino-proedros/3776522/,Εκλογές στην Τουρκία: Ο Κιλιτσνταρόγλου ανεβάζει τους τόνους – «Θα διώξω όλους τους πρόσφυγες μόλις γίνω πρόεδρος»,18:05 09/03/2023, Ο Κιλιτσνταρογλου ανεβαζει τους τονους πριν τον Β' γυρο των εκλογων στην Τουρκια - «Θα διωξω ολους τους προσφυγες μολις γινω προεδρος»,"Με μια εντελώς διαφορετική συμπεριφορά εμφανίστηκε ο υποψήφιος πρόεδρος της Τουρκίας, Κεμάλ Κιλιτσντάρογλου, ενόψει του δευτέρου γύρου των εκλογών, δηλώνοντας από τα κεντρικά γραφεία του CHP ότι «θα διώξω όλους τους πρόσφυγες την επομένη που θα γίνω πρόεδρος».Κεμάλ Κιλιτσντάρογλου και Ρετζέπ Ταγίπ Ερντογάν «χαράζουν» τη στρατηγική τους ενόψει δευτέρου γύρου των εκλογών της Τουρκίας στις 28 Μαΐου και ο πρόεδρος του CHP και ηγέτης της συμμαχίας της αντιπολίτευσης εμφάνισε ένα διαφορετικό, πιο σκληρό και επιθετικό πρόσωπο, κατά τη διάρκεια δηλώσεων.Μάλιστα, ο Κεμάλ Κιλιτσντάρογλου αναφέρθηκε προσωπικά στον Ρετζέπ Ταγίπ Ερντογάν τόσο για το θέμα των προσφύγων όσο και για «μυστικές συναντήσεις» με το PKK, το οποίο ο Τούρκος πρόεδρος θεωρεί τρομοκρατική οργάνωση.«Δεν έχω καθίσει στο τραπέζι με τις τρομοκρατικές οργανώσεις και δεν θα το κάνω ποτέ (…) θα στείλω πίσω όλους τους πρόσφυγες μόλις αναλάβω την εξουσία», δήλωσε ο υποψήφιος της συμμαχίας της αντιπολίτευσης στην Αγκυρα, κατά την πρώτη δημόσια ομιλία του μετά τον Α’ γύρο των εκλογών.Τους τελευταίους μήνες ο Κιλιτσντάρογλου έλεγε ότι σε περίπτωση νίκης θα φρόντιζε για τον επαναπατρισμό των προσφύγων κατά την πρώτη του διετία στην ηγεσία της Τουρκίας και οι νέες δηλώσεις τουφαίνεται να απευθύνονται προς τα 2,8 εκατομμύρια των ψηφοφόρων που κατά τον πρώτο γύρο των εκλογών ψήφισαν τον υπερεθνικιστή Σινάν Ογάν, που συγκέντρωσε το 5,2% των ψήφων.Σύμφωνα με τον τουρκικό Τύπο, ο Σινάν Ογάν συναντήθηκε χθες με τον έναν από τους έξι ηγέτες της συμμαχίας της αντιπολίτευσης και είναι πιθανόν να συναντηθεί και με τον Κεμάλ Κιλιτσντάρογλου.Ο Ογάν αναμένεται να δώσει κατεύθυνση ψήφου προς τον έναν ή τον άλλο υποψήφιο των προεδρικών εκλογών, αλλά δεν είναι βέβαιο ότι η οδηγία του θα εφαρμοσθεί μαζικά από τους ψηφοφόρους του.Η προεκλογική εκστρατεία του υπερεθνικιστή υποψηφίου επικεντρώθηκε στην ανάγκη απέλασης των 4 εκατομμυρίων προσφύγων που βρίσκονται στο τουρκικό έδαφος και είναι Σύροι πρόσφυγες κατά το 90%.Ο Κεμάλ Κιλιτσντάρογλου, που υπόσχεται να στείλει πίσω τους Σύρους πρόσφυγες, κατηγόρησε σήμερα τον απερχόμενο πρόεδρο της Τουρκίας ότι «θα φέρει 10 εκατομμύρια πρόσφυγες» στην χώρα.«Αν παραμείνουν στην εξουσία, θα υπάρξουν επιπλέον 10 εκατομμύρια πρόσφυγες (…) Θα υπάρχουν λεηλασίες. Τις πόλεις θα τις ορίζουν η μαφία και οι έμποροι ναρκωτικών. Οι γυναικοκτονίες θα αυξηθούν», είπε σήμερα.Ως προς το θέμα της τρομοκρατίας, κατηγόρησε τον Ερντογάν ότι προχώρησε σε «μυστικές διαπραγματεύσεις» με το PKK.Κατηγόρησε επίσης τον απερχόμενο πρόεδρο ότι «τροφοδότησε και ενίσχυσε» το κίνημα του εξόριστου ιεροκήρυκα Φετουλάχ Γκιουλέν, τον οποίο η Άγκυρα κατηγορεί και για την απόπειρα πραξικοπήματος το 2016.«Δεν στάθηκα και δεν θα σταθώ ποτέ στο πλευρό όσων συνωμότησαν κατά των στρατιωτών μας», δήλωσε ο Κιλιτσντάρογλου απαντώντας στον Ερντογάν που τον κατηγορεί ότι «υπακούει στις διαταγές» του PKK από τότε που εξασφάλισε την υποστήριξη του φιλοκουρδικού κόμματος HDP.Ο υποψήφιος της τουρκικής αντιπολίτευσης κατήγγειλε επίσης τις ατασθαλίες του πρώτου γύρου των τουρκικών εκλογών.«Χρειαζόμαστε όχι έναν και δύο, αλλά πέντε παρατηρητές σε κάθε εκλογικό τμήμα», είπε.Με πληροφορίες από ΑΠΕ – ΜΠΕ"
newsit.gr,https://www.newsit.gr/kosmos/tourkia-paralirima-kata-tis-elladas-apo-ton-empneysti-tis-galazias-patridas-theloun-na-anaviosoun-ti-vyzantini-aytokratoria/3775643/,Τουρκία: Παραλήρημα  κατά της Ελλάδας από τον εμπνευστή της «Γαλάζιας Πατρίδας» – «Θέλουν να αναβιώσουν τη Βυζαντινή Αυτοκρατορία»,18:05 09/03/2023, Παραληρημα κατα της Ελλαδας απο τον εμπνευστη της «Γαλαζιας Πατριδας» - «Θελουν να αναβιωσουν τη Βυζαντινη Αυτοκρατορια»,"Για «επιθυμία της Ελλάδας να αναστήσει τη “Μεγάλη Ιδέα” και τη Βυζαντινή Αυτοκρατορία» και για μη υποχρέωση της Τουρκίας «να ακολουθήσει το Δίκαιο της Θάλασσας» γράφει στο παραλήρημά του με μορφή… ανάλυσης των ελληνοτουρκικών σχέσεων, ένας από τους εμπνευστές της «Γαλάζιας Πατρίδας» και Τούρκος πρώην υποναύαρχος Cihat Yaycı.Σε άρθρο του στο πρακτορείο Anadolu, ο πρώην ανώτατος αξιωματούχος του πολεμικού ναυτικού της Τουρκίας αναλύει τα «τρία ερωτήματα που προκύπτουν για τις σχέσεις με την Ελλάδα και τη σημασία της “Γαλάζιας Πατρίδας”», κατηγορώντας τη χώρα μας για επεκτατικές βλέψεις και ότι έχει απαιτήσεις «σαν να έχει κερδίσει πόλεμο».Λίγες ημέρες πριν τον 2ο γύρο των τουρκικών εκλογών, ο Cihat Yaycı διερωτάται «ποιες αλλαγές μπορεί να περιμένει η Ελλάδα από την Τουρκία, όσον αφορά την εξωτερική της πολιτική μετά τις εκλογές» και σημειώνει ότι οι «στόχοι και οι φιλοδοξίες της δεν έχουν αλλάξει ποτέ».«Πιστεύω ότι η Ελλάδα θα περιμένει από την Τουρκία να αποδεχτεί όλα της τα αιτήματα σχετικά με το Αιγαίο, την Ανατολική Μεσόγειο, το Κυπριακό και την επέκταση των 6 ναυτικών μιλίων των υδάτινων εδαφών της», αναφέρει στην ανάλυσή του ο πρώην Τούρκος υποναύαρχος.Συνεχίζει, κάνοντας λόγο και για την «ελληνοκυπριακή κυβέρνηση» ότι θέλει, μαζί με την Ελλάδα, να ακυρωθεί το – ούτως ή άλλως παράνομο – τουρκολιβυκό μνημόνιο αλλά και να δοθούν πίσω τα κυπριακά εδάφη στους ελληνοκύπριους.Μάλιστα, συνεχίζοντας το παραλήρημά του, ο Yaycı βλέπει «πόλεμο», γράφοντας ότι «η Ελλάδα θέλει την Τουρκία να αναγνωρίσει όλα αυτά τα αιτήματα σαν να την έχει κερδίσει σε πόλεμο και την αναγκάζει να συνθηκολογήσει και η Αθήνα έχει την υποστήριξη άλλων κρατών, ακόμα και ορισμένων παραγόντων εντός Τουρκίας, για αυτά τα αιτήματα».Ωστόσο, ο εμπνευστής της «Γαλάζιας Πατρίδας» δεν σταματάει και συνεχίζει την προκλητική ρητορική του κατά της Ελλάδας, κατηγορώντας την Αθήνα ότι «θέλει να αναβιώσει τη Βυζαντινή Αυτοκρατορία» επειδή η «κύρια διαφορά μεταξύ των δύο χωρών είναι η “Μεγάλη Ιδέα” της Ελλάδας».«Η κύρια διαφορά στις σχέσεις Ελλάδας-Τουρκίας είναι η “Μεγάλη Ιδέα”, η οποία περιστρέφεται γύρω από την ιδεολογία της μετατροπής της Ελλάδας σε Βυζαντινή Αυτοκρατορία. Αυτή η ιδεολογία θέτει ένα θεμελιώδες εμπόδιο για την οικοδόμηση καλών σχέσεων μεταξύ των δύο χωρών σε διάφορους τομείς, από την Κύπρο μέχρι το Αιγαίο Πέλαγος και από το Αιγαίο μέχρι τη Δυτική Θράκη», γράφει ο Yaycı.Συνεχίζοντας το παραλήρημα περί «Γαλάζιας Πατρίδας», ο πρώην Τούρκος υποναύαρχος σημειώνει ότι «η Τουρκία έχει παραδώσει εδάφη 6 φορές στην Ελλάδα και τώρα δεν έχει καμία γη ούτε και σταγόνα νερού για να της παραδώσει».Κατηγορεί την Ελλάδα ότι προκαλεί προβλήματα στις διμερείς σχέσεις «με τις απαιτήσεις της» και, αγνοώντας την επαναλαμβανόμενη επιθετική και προκλητική ρητορική της κυβέρνησης Ερντογάν, επισημαίνει ότι «η Τουρκία δεν έχει καμία απαίτηση από την Ελλάδα παρά μόνο να τηρηθούν οι συμφωνίες του παρελθόντος».Σαν να γράφει, δηλαδή, ότι δεν έχει γίνει ποτέ λόγος για αποστρατιωτικοποίηση των νησιών, ότι οι παραβιάσεις του εθνικού εναερίου χώρου δεν έχουν συμβεί ποτέ ή ότι δεν έχει γίνει καμία παραβίαση των χωρικών υδάτων Ελλάδας και Κύπρου με τις παράνομες γεωτρήσεις των τουρκικών γεωτρύπανων.Ουσιαστικά, ο πρώην Τούρκος υποναύαρχος αγνοεί παντελώς τις ατάκες Ερντογάν ότι «θα έρθουν ένα βράδυ» αλλά και το αφήγημα της ίδιας της έμπνευσής του, για τη «Γαλάζια Πατρίδα».«Η Τουρκία αναμένει από την Ελλάδα να τηρήσει τις διατάξεις της Συνθήκης της Λωζάνης του 1923 και της Συνθήκης Ειρήνης του Παρισιού του 1947 καθώς στοχεύει στη δημιουργία και διατήρηση μιας σχέσης βασισμένης στην ειρήνη και τη φιλία, στο πλαίσιο της γειτονίας και της συμμαχίας του ΝΑΤΟ.»Επομένως, κανείς δεν πρέπει να έχει απαίτηση από την Τουρκία να εφαρμόσει τη Σύμβαση των Ηνωμένων Εθνών του 1982 για το Δίκαιο της Θάλασσας, την οποία δεν έχει υπογράψει, αντί των προηγούμενων συνθηκών που υπέγραψαν και οι δύο χώρες για τον καθορισμό του νομικού καθεστώτος του Αιγαίου Πελάγους», αναφέρει μεταξύ άλλων ο Cihat Yaycı.Θέλοντας να δικαιολογήσει το αφήγημα της «Γαλάζιας Πατρίδας», ο ίδιος ο εμπνευστής της εξηγεί ότι «αποτελεί συμφωνία που εξασφαλίζει τα κυριαρχικά δικαιώματα της Τουρκίας» και συνεχίζει:«Το δόγμα της Γαλάζιας Πατρίδας στοχεύει στην επίτευξη φιλίας, ειρήνης, ασφάλειας και σταθερότητας με βάση την ισότητα και την εκμετάλλευση, στο πλαίσιο των συμφωνιών και του εθιμικού δικαίου που έχουν υπογραφεί και από τις δύο χώρες, που περιλαμβάνουν δίκαιο, διπλωματία, ενέργεια, ασφάλεια, τουρισμό, αθλητισμό, ψάρεμα, ταξιδιών και σε άλλους τομείς», γράφει οYaycı.«Η Γαλάζια Πατρίδα είναι μια εθνικιστική, τουρκοκεντρική, εθνική δέσμευση της χώρας μας στις θάλασσες που ξεπερνά οποιοδήποτε κόμμα και ιδεολογία», καταλήγει στο παραλήρημά του οπρώην Τούρκος υποναύαρχος Cihat Yaycı.Το άρθρο δημοσιεύθηκε στο τουρκικό πρακτορείο ειδήσεων Anadolu"
newsit.gr,https://www.newsit.gr/kosmos/germania-efodos-tis-astynomias-meta-tin-stoxopoiisi-eksoristou-tourkou-dimosiografou-apo-tin-Sabah-i-antidrasi-tis-agkyras/3775778/,Γερμανία: Έφοδος της αστυνομίας μετά την στοχοποίηση εξόριστου Τούρκου δημοσιογράφου από την Sabah – Η αντίδραση της Άγκυρας,18:05 09/03/2023, Γερμανια: Εφοδος της αστυνομιας μετα την στοχοποιηση εξοριστου Τουρκου δημοσιογραφου απο την Sabah – Η αντιδραση της Αγκυρας,"Έφοδο στα διαμερίσματα Τούρκων δημοσιογράφων της εφημερίδας Sabah, που μένουν στην Γερμανία, πραγματοποίησε η αστυνομία της νότιας Έσσης, προκαλώντας την οργή της Άγκυρας.Η υπόθεση ξεκίνησε όταν η Sabah δημοσιοποίησε τα στοιχεία εξόριστου Τούρκου Δημοσιογράφου στην Γερμανία, τον οποίο χαρακτήριζε «τρομοκράτη».Μετά από την εξέλιξη αυτή – όπως αναφέρει η γεμανική εφημερίδα Bild, επικαλούμενη τουρκικά ΜΜΕ – οι αστυνομικές αρχές πραγματοποίησαν έλεγχο στα γραφεία της Sabah στην Φρανκφούρτη.Η εισαγγελία του Ντάρμσταντ και η αστυνομία της νότιας Έσσης σε κοινή ανακοίνωσή τους πάντως δίνουν ελαφρώς διαφορετική εκδοχή των γεγονότων. Αναφέρουν συγκεκριμένα: «Στο πλαίσιο έρευνας της Εισαγγελίας του Ντάρμσταντ με την υποψία της επικίνδυνης διάδοσης προσωπικών δεδομένων, αστυνομικοί πραγματοποίησαν το πρωί της Τετάρτης 17 Μαΐου έρευνα στα ιδιωτικά διαμερίσματα δύο δημοσιογράφων, 46 και 51 ετών, στο Μέρφελντεν-Βάλντορφ . Στη διαδικασία, κατασχέθηκαν ηλεκτρονικά μέσα αποθήκευσης και άλλα αποδεικτικά στοιχεία. Μετά την ολοκλήρωση των μέτρων της ποινικής έρευνας, οι δύο άνδρες αφέθηκαν ελεύθεροι».Το τουρκικό υπουργείο Εξωτερικών κάλεσε τον πρέσβη της Γερμανίας στην ‘Αγκυρα, προκειμένου να εκφράσει τη διαμαρτυρία του για την έφοδο της γερμανικής αστυνομίας, ενώ σε ανακοίνωσή του έκανε λόγο για συλλήψεις οι οποίες είχαν ως στόχο «να εκφοβίσουν και να παρενοχλήσουν» τον τουρκικό Τύπο.Επιπλέον ο διευθυντής επικοινωνίας της κυβέρνησης Φαχρετίν Αλτούν επέκρινε τη διαδικασία, ως «παραβίαση της ελευθερίας του Τύπου».Η εμπλεκόμενη εφημερίδα ανέφερε σε ανάρτησή της στο Twitter ότι «η γερμανική αστυνομία συνέλαβε εκπροσώπους της Sabah» και έδωσε τα ονόματα Ισμαήλ Ερέλ και Ισμαήλ Αλμπάι.Η τουρκική πλευρά υποστηρίζει ότι η έρευνα φέρεται να έγινε έπειτα από καταγγελία «ύποπτου μέλους της FETÖ» του Φετουλάχ Γκιουλέν, οργάνωσης η οποία στην Τουρκία θεωρείται τρομοκρατική και διώκεται αναλόγως.Σύμφωνα με την Frankfurter Rundschau, χθες η Sabah δημοσίευσε τα στοιχεία της κατοικίας του «προβοκάτορα», κάνοντας λόγο για «φωλιά της συκοφαντίας» και στο πρωτοσέλιδο της εφημερίδας υπήρχε φωτογραφία του εξόριστου τούρκου δημοσιογράφου Τσεβχερί Γκιουβέν και της κατοικίας του, στο Μπαμπενχάουζεν, κοντά στο Ντάρμσταντ. Στο ίδιο δημοσίευμα, ο κ. Γκιουβέν χαρακτηριζόταν «τρομοκράτης».Ο Τσεβχερί Γκιουβέν έχει δημοσιεύσει από τη Γερμανία περισσότερα από 200 βίντεο στο κανάλι του στο You Tube, στα οποία αναφέρεται σε περιπτώσεις διαφθοράς στον κύκλο του προέδρου Ταγίπ Ερντογάν και σε διασυνδέσεις μελών της κυβέρνησης με το οργανωμένο έγκλημα. «Νομίζω ότι τα προσκείμενα στον Ερντογάν ΜΜΕ δημοσίευσαν τον τόπο κατοικίας μου λόγω του βίντεό μου από τις 4 Σεπτεμβρίου. Εκεί απαρίθμησα συγκεκριμένους δεσμούς της τουρκικής μυστικής υπηρεσίας ΜΙΤ και της απόπειρας πραξικοπήματος», δηλώνει ο κ. Γκιουβέν στην Frankfurter Rundschau.Σύμφωνα με την γερμανική εφημερίδα, ο τόπος κατοικίας του τούρκου δημοσιογράφου δεν θα ήταν δυνατό να εντοπιστεί, υπό κανονικές συνθήκες, καθώς υπήρχε σχετική απαγόρευση και ο κ. Γκιουβέν επιρρίπτει για αυτό την ευθύνη στην ΜΙΤ. Όπως λέει, ο συντάκτης του άρθρου της Sabah Αμπντουραχμάν Σιμσέκ είναι γνωστός για τη συνεργασία του με τη ΜΙΤ και τη λήψη υλικού από εκεί, το οποίο στη συνέχεια δημοσιεύει και έχει δημοσιοποιήσει τις διευθύνσεις και άλλων επικριτών του τούρκου προέδρου. Ο ίδιος πάντως δηλώνει αποφασισμένος να συνεχίσει. «Δεν θα σταματήσω. Με τέτοιες αναφορές, η κυβέρνηση του ΑΚΡ και οι συνεργοί της θέλουν τώρα να φιμώσουν τις επικριτικές φωνές στο εξωτερικό», σημειώνει. Το κανάλι του στο You Tube έχει μεγάλη απήχηση παρότι έχει κατ’ επανάληψη μπλοκαριστεί στην Τουρκία, σημειώνει η FR.Η Γερμανική Ένωση Δημοσιογράφων (DJU) ζήτησε την προστασία των εξόριστων θιγόμενων δημοσιογράφων. «Είναι απαράδεκτο οι εξόριστοι δημοσιογράφοι από την Τουρκία που ζητούν προστασία να κατασκοπεύονται και να απειλούνται στη Γερμανία. Εάν ένας δημοσιογράφος στοχοποιηθεί με τον χαρακτηρισμό του τρομοκράτη και δημοσιεύοντας τον τόπο κατοικίας του, οι αρμόδιες αρχές καλούνται να εγγυηθούν την ασφάλειά του. Πρέπει να βεβαιωθούμε ότι οι επικριτικές φωνές δεν σιωπούν από φόβο για επιθέσεις», δήλωσε η εκπρόσωπος της Ένωσης ‘Ανγια Βίλμαν στην FR."
newsit.gr,https://www.newsit.gr/politikh/ekloges-2023-giorgos-koumoutsakos-sto-Live-News-i-galazia-patrida-einai-monos-stoxos-tou-erntogan/3775727/,Εκλογές 2023 – Γιώργος Κουμουτσάκος στο Live News: «Η Γαλάζια Πατρίδα είναι μόνος στόχος του Ερντογάν»,18:05 09/03/2023, Κουμουτσακος στο Live News: «Η Γαλαζια Πατριδα ειναι μονος στοχος του Ερντογαν»,"Για τις εκλογές στην Τουρκία και την πολιτική του Ερντογάν μίλησε στο Live News και τον Νίκο Ευαγγελάτο, ο υποψήφιος βουλευτής ΝΔ για το Β1 Βορείου Τομέα Αθήνας, Γιώργος Κουμουτσάκος.Ο Γιώργος Κουμουτσάκος αναφέρθηκε στον Ρετσέπ Ταγίπ Ερντογάν, λέγοντας πως ακόμη και εάν έβγαινε κάποιο άλλο κόμμα, δεν θα άλλαζε κάτι στην Τουρκία καθώς υποστηρίζει τις αντιλήψεις του.«Ο Ερντογάν μιλάει στο συναίσθημα της εθνικής υπερηφάνειας των Τούρκων. Θέλω να πω για τα εξώφυλλά μεγάλων εφημερίδων τα οποία είναι επιθετικά απέναντί του. Ουσιαστικά, τον βοηθούν να κάνει επίκληση στο συναίσθημα. Το καθεστώς Ερντογάν έχει πολύ έντονα χαρακτηριστικά. Όποια κυβέρνηση και να αναλάμβανε θα είχε πολύ δύσκολο έργο γιατί η Τουρκία υποστηρίζει τις αντιλήψεις του Ερντογάν».Ο κ. Κουμουτσάκος είπε πως υπάρχει μία μοιραία στιγμή στη μετάβαση της Τουρκίας στον μουσουλμανικό κόσμο και αυτό είναι η μετατροπή σε τζαμί της Αγίας Σοφιάς.«Ήταν μία βαριά σημειολογική και γεωγραφική κίνηση. Ο Ερντογάν δεν θα εγκαταλείψει τη θεώρησή του για τη Μεγάλη Τουρκία. Έρχομαι να υπενθυμίζω πως τον Οκτώβριο θα εορταστούν τα 100 χρόνια από την δημιουργία του κράτους της Τουρκίας. Θα πρέπει να περιμένουμε πώς θα χειριστεί αυτόν τον εορτασμό. Είναι χρήσιμο να θυμόμαστε πως ο Ερντογάν μετριέται με την ιστορία και δεν θα επηρεαστεί από ξένους ηγέτες», είπε αρχικά.«Δεν πιστεύω πως θα κάνει το βήμα να περάσει το κατώφλι της λογικής γιατί θα βάλει απέναντί του τη Δύση. Θέλει να πάει με ηρεμία ως την γιορτή των 100 χρόνων. Ακούει τους ηγέτες αλλά παίρνει μόνος του τις αποφάσεις. Η Γαλάζια Πατρίδα είναι μόνος στόχος του. Η Ελλάδα μπορεί να παρακολουθεί με ψυχραιμία τι γίνεται στην Τουρκία γιατί έχουμε δουλέψει καλά τα διπλωματικά μας ερείσματα», συμπλήρωσε."
newsit.gr,https://www.newsit.gr/kosmos/ekloges-tourkia-anoigma-kilitsntaroglou-stous-5-ekat-neous-den-mporoun-na-agorasoun-oute-kafe/3775594/,Εκλογές Τουρκία: «Άνοιγμα» Κιλιτσντάρογλου στους 5 εκατ. νέους – «Δεν μπορούν να αγοράσουν ούτε καφέ»,18:05 09/03/2023, «Ανοιγμα» Κιλιτσνταρογλου στους 5 εκατ. νεους της Τουρκιας - «Δεν μπορουν να αγορασουν ουτε εναν καφε»,"«Τα νιάτα είναι μια φορά» έγραψε μεταξύ άλλων ο Κεμάλ Κιλιτσντάρογλου αναφερόμενος στους νέους, καθώς μετά τα απογοητευτικά αποτελέσματα των εκλογών της Τουρκίας της 14ης Μαΐου, ο υποψήφιος της αντιπολίτευσηςεπιχειρεί να κατοχυρώσει την ψήφο των νέων εναντίον του απερχόμενου προέδρου Ρετζέπ Ταγίπ Ερντογάν, που ήρθε πρώτος στον πρώτο γύρο.«Έχουμε δώδεκα ημέρες, οφείλουμε να βγούμε από το τούνελ και από το σκοτάδι», έγραψε ο Κεμάλ Κιλιτσντάρογλου απευθυνόμενος στους νέους αυτούς «οι οποίοι δεν μπορούν να αγοράσουν ούτε έναν καφέ» σε μια Τουρκία υπονομευμένη από τον πληθωρισμό και στην οποία οι πολίτες ηλικίας 18 έως 34 ετών αντιπροσωπεύουν περίπου το ένα τρίτο των ψηφοφόρων.«Μια φορά είναι τα νιάτα», πρόσθεσε ο 74χρονος σοσιαλδημοκράτης υποψήφιος, επικεφαλής ενός ετερόκλιτου συνασπισμού συντηρητικών, εθνικιστών και φιλελεύθερων της κεντροδεξιάς και της αριστεράς.Η αντιπολίτευση στοιχημάτισε στην υποτιθέμενη κόπωση των Τούρκων έπειτα από είκοσι χρόνια εξουσίας του Ερντογάν και ιδιαίτερα στην κόπωση των περισσότερων από 5 εκατομμύρια νέων που επρόκειτο να ψηφίσουν για πρώτη φορά.Ο ίδιος έγραψε στο Twitter μια σειρά από αναρτήσεις αφιερωμένες στους νέους:Sevgili Gençler,İlk tur bitti. En büyük gerçek şu ki, sandıktan değişim mesajı çıkmıştır. Değişim isteyenler artık bu ülkede istemeyenlerden daha fazla.Ancak şurası da net, bu kadar ceberut bir iktidardan kurtulmak için çok daha fazla mücadele etmesi gereken taraf da biziz.— Kemal Kılıçdaroğlu (@kilicdarogluk) May 16, 2023Sevgili Gençler,İlk tur bitti. En büyük gerçek şu ki, sandıktan değişim mesajı çıkmıştır. Değişim isteyenler artık bu ülkede istemeyenlerden daha fazla.Ancak şurası da net, bu kadar ceberut bir iktidardan kurtulmak için çok daha fazla mücadele etmesi gereken taraf da biziz.Επεδίωξε επίσης να επωφεληθεί από το οικονομικό πλαίσιο και την πτώση της ισοτιμίας της τουρκικής λίρας, καθώς ο πληθωρισμός έτρεχε το φθινόπωρο μέχρι και με 85%.Όμως, διαψεύδοντας τις περισσότερες δημοσκοπήσεις, ο ισλαμοσυντηρητικός αρχηγός του κράτους συγκέντρωσε την Κυριακή το 49,5% των ψήφων, έναντι 44,89% για τον Κιλιτσντάρογλου.Πάνω από 5% των ψήφων πήγε στον τρίτο υποψήφιο, τον 55χρονο υπερεθνικιστή πρώην βουλευτή Σινάν Ογάν.Ο Κεμάλ Κιλιτσντάρογλου προειδοποίησε χθες, Τρίτη, πως το κόμμα του πρέπει «να πολεμήσει πολύ πιο σκληρά για να απαλλαγούμε από μια τόσο βάναυση εξουσία», για την οποία η παράταξή του καταγγέλλει πως θέλει να φιμώσει κάθε αντίθετη φωνή και πως επιβάλλει περιορισμούς στον Τύπο.Εντούτοις, παρά την υποστήριξη που της προσέφερε η πλειονότητα των κούρδων ψηφοφόρων, η αντιπολίτευση δεν κατάφερε να ανησυχήσει τον Ερντογάν.«Ούτε ο Κεμάλ Κιλιτσντάρογλου είναι καινούριο όνομα για τους νέους, είναι 74 ετών, είναι επικεφαλής του Ρεπουμπλικανικού Λαϊκού Κόμματος (CHP) από το 2010 και δεν κατάφερε να κινητοποιήσει αληθινά τους νεαρούς ψηφοφόρους», διαπιστώνει ο Μπερκ Εσέν, ερευνητής στις πολιτικές επιστήμες στο πανεπιστήμιο Σαμπαντζί της Κωνσταντινούπολης.«Η αντιπολίτευση έχει παραλύσει· θα τους είναι δύσκολο να ανασυνταχθούν για να κερδίσουν» στις 28 Μαΐου, εκτιμά και προβλέπει «ποσοστό συμμετοχής μικρότερο» από εκείνο της Κυριακής.Οι Τούρκοι του εξωτερικού καλούνται να ψηφίσουν από το Σάββατο.Η δυνατότητα να κινητοποιηθούν εκ νέου οι ψηφοφόροι της αντιπολίτευσης είναι μία από τις άγνωστες παραμέτρους του δεύτερου γύρου, κυρίως στις ζώνες της νότιας Τουρκίας που επλήγησαν από το σεισμό της 6ης Φεβρουαρίου, ο οποίος στοίχισε τη ζωή σε περισσότερους από 50.000 ανθρώπους.Αυτό ισχύει ιδιαίτερα για την επαρχία Χατάι, που υπέστη τις μεγαλύτερες καταστροφές και είναι η μόνη από τις περισσότερο πληγείσες περιφέρειες που δεν υπερψήφισε τον απερχόμενο πρόεδρο, ο οποίος έχει πολλαπλασιάσει τις υποσχέσεις ότι θα ανοικοδομήσει 650.000 κατεστραμμένες κατοικίες.Μια άλλη άγνωστη παράμετρος είναι το πώς θα κατανεμηθούν οι ψήφοι που πήρε στον πρώτο γύρο ο Σινάν Ογάν.Ο πρώην υπερεθνικιστής βουλευτής δεν έχει ακόμη ανακοινώσει αν θα υποστηρίξει τον έναν ή τον άλλον υποψήφιο, αλλά δήλωσε πως αντιτάσσεται σε οποιαδήποτε παραχώρηση στο κουρδικό ζήτημα.Ο Ρετζέπ Ταγίπ Ερντογάν δεν θα έχει ωστόσο απαραίτητα ανάγκη τις ψήφους αυτές: στον πρώτο γύρο η νίκη του ξέφυγε για λιγότερο από μισή ποσοστιαία μονάδα, δηλαδή για περίπου μισό εκατομμύριο ψήφους σε ένα εκλογικό σώμα 64 εκατομμυρίων ψηφοφόρων.«Ο δεύτερος γύρος θα είναι πιο εύκολος για εμάς. Υπάρχει μια διαφορά πέντε μονάδων (σ.σ.: μεταξύ των δύο υποψηφίων), σχεδόν 2,5 εκατομμύρια ψήφοι. Φαίνεται ότι δεν έχουν καμιά πιθανότητα να καλύψουν αυτή τη διαφορά», σχολίασε χθες, Τρίτη, ο Ιμπραήμ Καλίν, εκπρόσωπος και στενός σύμβουλος του Ερντογάν.Ο απερχόμενος πρόεδρος έχει ήδη εξασφαλίσει την πλειοψηφία του στο κοινοβούλιο με τους βουλευτές που εξέλεξαν το κόμμα του, το AKP, και οι εθνικιστές σύμμαχοί του του MHP."
newsit.gr,https://www.newsit.gr/kosmos/ekloges-tourkia-pyra-tou-Charlie-Hebdo-ston-erntogan-me-makavria-karikatoura/3775559/,Εκλογές Τουρκία: Πυρά του Charlie Hebdo στον Ερντογάν με μακάβρια καρικατούρα,18:05 09/03/2023, Πυρα του Charlie Hebdo στον Ερντογαν με μακαβρια καρικατουρα - «Μονο η μοιρα μπορει να μας απαλλαξει απο αυτον»,"Σφοδρές αντιδράσεις προκαλεί στην Τουρκία το σημερινό (17.5.2023) εξώφυλλο του Charlie Hebdo, του γαλλικού σατιρικού περιοδικού που εκφράζεται επανειλημμένα κατά του Ισλάμ και της γειτονικής χώρας, καθώς τώρα θέτει στο «στόχαστρό» του τις εκλογές και γράφει ότι «μόνο η μοίρα μπορεί να μας απαλλάξει» από τον Ρετζέπ Ταγίπ Ερντογάν.Στο εξώφυλλο του Charlie Hebdo, εμφανίζεται γυμνός ο Ρετζέπ Ταγίπ Ερντογάν σε μορφή καρικατούρας να παθαίνει ηλεκτροπληξία στο μπάνιο και δίπλα του υπάρχει η φράση «μόνο η μοίρα μπορεί να μας απαλλάξει» από τον πρόεδρο της Τουρκίας, ο οποίος συγκέντρωσε ποσοστό 49,6% στον πρώτο γύρο των εκλογών στις 14 Μαΐου.Μάλιστα, το Charlie Hebdo συνεχίζει και κάνει μακάβρια αναφορά στον θρυλικό Γάλλο τραγουδιστή Κλοντ Φρανσουά, γνωστό και ως CloClo, ο οποίος πέθανε στα 39 του από ηλεκτροπληξία. Σημειώνεται ότι ο Κλοντ Φρανσουά ήταν ο καλλιτέχνης που ερμήνευσε το Comme d’ Ηabitude, που αργότερα μετονομάστηκε σε My Way και αποτέλεσε ένα από τα καθοριστικά τραγούδια της καριέρας του Φρανκ Σινάτρα.Rendez-vous sur https://t.co/5SPrx5Rgmh ! pic.twitter.com/c0DEcJA86M— Charlie Hebdo (@Charlie_Hebdo_) May 17, 2023Rendez-vous sur https://t.co/5SPrx5Rgmh ! pic.twitter.com/c0DEcJA86MΟ Ιμπραχίμ Καλίν, ο Μεβλούτ Τσαβούσογλου ήταν μεταξύ αυτών που αντέδρασαν με σκληρά λόγια κατά του γαλλικού σατιρικού περιοδικού, κάνοντας λόγο για προσβολές κατά του τουρκικού έθνους και ότι είναι κουρέλι.«Το Charlie Hebdo, το διαβόητο Charlie Hebdo, συνεχίζει να προσβάλλει το τουρκικό έθνος.Ας μην ξεχνάμε! Αυτοί που εξυμνούν το κακό, πάντα πνίγονται στο δικό τους μίσος και στην κακία τους.Αυτό που είναι πραγματικά υποδειγματικό είναι ότι αυτοί που δεν μπορούν να ξεπεράσουν την ελεύθερη βούληση του Τουρκικού Έθνους με διάφορα παιχνίδια βασίζονται απεγνωσμένα στη μοίρα», ανέφερε στο Twitter ο Μεβλούτ Τσαβούσογλου.İnsanlıktan nasibini almamış rezil Charlie Hebdo Türk Milleti’ne hakaret etmeye devam ediyor. Unutmayalım! Kötülüğe methiye düzenler, her zaman kendi nefret ve fesatlıklarında boğulurlar.Asıl ibretlik olan, Türk Milleti’nin özgür iradesini çeşitli oyunlarla alt edemeyenlerin…— Mevlüt Çavuşoğlu (@MevlutCavusoglu) May 17, 2023İnsanlıktan nasibini almamış rezil Charlie Hebdo Türk Milleti’ne hakaret etmeye devam ediyor. Unutmayalım! Kötülüğe methiye düzenler, her zaman kendi nefret ve fesatlıklarında boğulurlar.Asıl ibretlik olan, Türk Milleti’nin özgür iradesini çeşitli oyunlarla alt edemeyenlerin…«Αφού το κουρέλι του Charlie Hebdo έχει τρελαθεί τόσο πολύ αυτό σημαίνει πως είμαστε στο σωστό δρόμο. Το κακό μερικές φορές είναι έτσι. Οδηγεί το καλό. Μην ανησυχείς CH. Το έθνος μας στις 28 Μαΐου, θα σας δώσει την καλύτερη απάντηση, με πιο δυνατή φωνή» δήλωσε από τη μεριά του ο Ιμπραχίμ Καλίν.https://twitter.com/ikalin1/status/1658717292140666881Για «ανήθικο και απάνθρωπο σκίτσο» που δείχνει ότι «η μεγάλη επιτυχία του Προέδρου μας στις εκλογές της 14ης Μαΐου έκανε και αυτούς τους ανέντιμους να χάσουν τον ύπνο τους», έκανε λόγο ο διευθυντής επικοινωνίας της τουρκικής προεδρίας, Φαχρετίν Αλτούν.Provokasyon, hakaret ve küfrün dünya medyasındaki önemli merkezlerinden biri olan Charlie Hebdo adlı çirkin neşriyat, Sayın Cumhurbaşkanımıza yönelik yaptığı son ahlak ve insanlık dışı karikatürle bir kez daha ne denli iğrenç olduğunu dünyaya kanıtlamış oldu. Anlaşılan o ki…— Fahrettin Altun (@fahrettinaltun) May 17, 2023Provokasyon, hakaret ve küfrün dünya medyasındaki önemli merkezlerinden biri olan Charlie Hebdo adlı çirkin neşriyat, Sayın Cumhurbaşkanımıza yönelik yaptığı son ahlak ve insanlık dışı karikatürle bir kez daha ne denli iğrenç olduğunu dünyaya kanıtlamış oldu. Anlaşılan o ki…"
newsit.gr,https://www.newsit.gr/kosmos/ekloges-tourkia-atasthalies-se-7-000-kalpes-kataggellei-to-to-komma-tou-kilitsntaroglou/3775478/,Εκλογές Τουρκία: Ατασθαλίες σε 7.000 κάλπες καταγγέλλει το το κόμμα του Κιλιτσντάρογλου,18:05 09/03/2023, Ατασθαλιες σε πανω απο 7.000 καλπες των τουρκικων εκλογων καταγγελλει το κομμα του Κιλιτσνταρογλου,"Το Λαϊκό Ρεπουμπλικανικό Κόμμα (CHP) του Κεμάλ Κιλιτσντάρογλου, το μεγαλύτερο κόμμα της τουρκικής αντιπολίτευσης, καταγγέλλει ατασθαλίες σε 2.269 κάλπες της ψηφοφορίας των προεδρικών εκλογών και σε 4.825 κάλπες της ψηφοφορίας των βουλευτικών εκλογών που έγιναν στην Τουρκία.Σύμφωνα με τον Μουαρέμ Ερκέκ, αντιπρόεδρο του κόμματος του Κεμάλ Κιλιτσντάρογλου, οι ατασθαλίες αφορούν από μία έως εκατοντάδες ψήφους σε κάθε κάλπη που στήθηκε στην Τουρκία. «Παρακολουθούμε κάθε μία ψήφο, ακόμη και αν αυτό δεν αλλάζει το συνολικό αποτέλεσμα των εκλογών», δήλωσε σε δημοσιογράφους στην Άγκυρα.Για τις εκλογές στήθηκαν 201.807 κάλπες στο εσωτερικό και το εξωτερικό, διευκρίνισε ο Μουαρέμ Ερκέκ."
newsit.gr,https://www.newsit.gr/kosmos/ekloges-tourkia-anoigma-erntogan-se-ipa-rosia-kai-dysi-den-kratao-kakia-se-kanenan-igeti/3775333/,"Εκλογές Τουρκία: «Άνοιγμα» Ερντογάν σε ΗΠΑ, Ρωσία, και Δύση – «Δεν κρατάω κακία σε κανέναν ηγέτη»",18:05 09/03/2023," «Ανοιγμα» Ερντογαν σε ΗΠΑ, Ρωσια, και Δυση μετα τις εκλογες - «Δεν κραταω κακια σε κανεναν ηγετη»","«Δεν έχω τσακωθεί και δεν κρατώ κακία σχεδόν για κανέναν ηγέτη του κόσμου», τονίζει ο Ρετζέπ Ταγίπ Ερντογάν στην πρώτη του συνέντευξη μετά τον πρώτο γύρο των εκλογών της Τουρκίας, αναφερόμενος στα θέματα της εξωτερικής πολιτικής της χώρας και κάνοντας «άνοιγμα» σε ΗΠΑ, Ρωσία, Κίνα και Δύση.Ο Ρετζέπ Ταγίπ Ερντογάν προετοιμάζεται για τη νέα αναμέτρηση στον δεύτερο γύρο των εκλογών της Τουρκίας, καθώς δεν κατάφερε να επανεκλεγεί για μισή μονάδα από τον πρώτο γύρο, και γι’ αυτό συνεχίζει το προεκλογικό του πρόγραμμα και αναφέρεται στην εξωτερική πολιτική που θα ακολουθήσει η χώρα του.Όπως ανέφερε ο ανταποκριτής του ΣΚΑΪ από την Κωνσταντινούπολη, Μανώλης Κωστίδης, ο Ρετζέπ Ταγίπ Ερντογάν τόνισε στη συνέντευξή του ότι «εμείς δεν έχουμε σκοπό να προκαλούμε μια χώρα και να προσεγγίζουμε κάποια άλλη. Δηλαδή όπως έκανε το Ρεπουμπλικανικό Λαϊκό Κόμμα που προκάλεσε τη Ρωσία. Εμείς μέχρι σήμερα ακολουθούσαμε μια πολιτική που έχει στόχο να αγκαλιαστούμε με όλες τις χώρες».«Δηλαδή εγώ ως πρόεδρος της Τουρκίας δεν υπάρχει σχεδόν κανένας ηγέτης στον κόσμο που είμαι τσακωμένος ή να του κρατώ κακία. Με όλους έχω κάνει συναντήσεις και από εδώ και πέρα θα συνεχίσω να κάνω. Αυτό είναι το συμφέρον της χώρας μου. Αν μια χώρα την βάλεις στην άκρη, τότε χάνεις», πρόσθεσε ο Ρετζέπ Ταγίπ Ερντογάν.Αξιοσημείωτο είναι, επίσης, ότι το αεροπλανοφόρο Anadolu έφτασε σήμερα (17.5.2023) στην Κωνσταντινούπολη, αφού ο Ερντογάν έκανε πραγματικότητα την υπόσχεσή του ότι το νέο «καμάρι» του θα βρίσκεται στη Σμύρνη μέχρι τις εκλογές της 14ης Μαΐου.Τα τουρκικά ΜΜΕ αναφέρουν ότι το αεροπλανοφόρο Anadolu θα συμμετάσχει στην αεροναυτική άσκηση «Θαλασσόλυκος».Ο Ρετζέπ Ταγίπ Ερντογάν αναφέρθηκε ξανά και στο βίντεο του Κεμάλ Κιλιτσντάρογλου από την κουζίνα, στο οποίο ο πολιτικός του αντίπαλος κατήγγειλε τον πληθωρισμό και τις αυξήσεις στις τιμές των προϊόντων, λέγοντας μεταξύ άλλων ότι «κατάλαβε πως χάνει και έφυγε από την κουζίνα και πήγε στο γραφείο».«Αποδείχτηκε πως οι εκλογές δεν κερδίζονται με τον ψεύτικο άνεμο νίκης των social media, αντιθέτως η νίκη έρχεται από τις πλατείες, τις συγκεντρώσεις και στις κάλπες.Ο Κιλιτσντάρογλου ποτέ δεν αναλαμβάνει την ευθύνη της ήττας. Αντί να μιλήσει με τους συνεργάτες του, βγάζει την οργή του στο τραπέζι!», είπε ο Ερντογάν και πρόσθεσε:«Λέτε για το χτύπημα του χεριού στο τραπέζι. Ναι! Όταν φοβήθηκε ότι χάνει την καρέκλα του, έφυγε από την κουζίνα και πήγε στο γραφείο».Ο Ρετζέπ Ταγίπ Ερντογάν ανέβασε στο Twitter βίντεο με ερωτικό τραγούδι της δεκαετίας του ’80 και έγραψε «Κωνσταντινούπολη, έρωτά μου!». Για πολλούς, είναι το αγαπημένο του τραγούδι, το οποίο του έφερε και γούρι στις εκλογές.https://twitter.com/RTErdogan/status/1657390250799296517Όπως αναφέρει ο ΣΚΑΪ, οι στίχοι του τραγουδιού είναι οι εξής:«H δική μας είναι μια ερωτική ιστορία, είναι σαν μια ασπρόμαυρη ταινίαΣαν τη φλόγα με το νερό, το τριαντάφυλλο και το αγκάθι, Η ιστορία μας είναι σαν μια φλόγα. H δική μας είναι μια ερωτική ιστορία, είναι σαν ασπρόμαυρη ταινία Σαν τη φλόγα με το νερό, το τριαντάφυλλο και το αγκάθι, Η ιστορία μας είναι σαν μια φλόγα. Αυτά τα τριαντάφυλλα είναι για σένα, Αυτή η καρδιά είναι δική μαςΕσύ μην λυπάσαι και μην κλαις Να χαμογελάς για πάντα».Όσον αφορά το αντίπαλο στρατόπεδο, ο Εκρέμ Ιμάμογλου θα αναλάβει την προεκλογική εκστρατεία του Κεμάλ Κιλιτσντάρογλου, σε αυτές τις δύο εβδομάδες μέχρι τον δεύτερο γύρο των τουρκικών εκλογών, ο οποίος θα πραγματοποιηθεί την Κυριακή 28 Μαΐου.28 Mayıs Cumhurbaşkanlığı 2. Tur Seçimi için ilk toplantımızı İstanbul’da yaptık. Süreçte emeği geçen ve yine geçecek olan tüm yol arkadaşlarıma ve kamu personellerine teşekkür ederim. pic.twitter.com/ky3DdWtsDR— Ekrem İmamoğlu (@ekrem_imamoglu) May 15, 202328 Mayıs Cumhurbaşkanlığı 2. Tur Seçimi için ilk toplantımızı İstanbul’da yaptık. Süreçte emeği geçen ve yine geçecek olan tüm yol arkadaşlarıma ve kamu personellerine teşekkür ederim. pic.twitter.com/ky3DdWtsDR«Απόψε κάναμε την πρώτη μας σύσκεψη για τις εκλογές της 28ης Μαΐου. Μαζί με τους συνεργάτες μας. Εδώ είναι το συντονιστικό εκλογικό κέντρο της Κωνσταντινούπολης για τον υποψήφιο πρόεδρο μας», έγραψε στο Twitter ο Εκρέμ Ιμάμογλου, ανεβάζοντας και το σχετικό βίντεο."
newsit.gr,https://www.newsit.gr/ellada/ekloges-tourkia-ti-leei-o-stratigos-fragkoulis-gia-to-endexomeno-syrraksis-metaksy-tis-elladas-kai-tis-geitonos/3775330/,Εκλογές Τουρκία: Τι λέει ο στρατηγός Φραγκούλης για το ενδεχόμενο σύρραξης μεταξύ της Ελλάδας και της γείτονος,18:05 09/03/2023,NewsIT Ελλαδα Τι λεει ο στρατηγος Φραγκουλης για το ενδεχομενο συρραξης μεταξυ της Ελλαδας και της Τουρκιας,"Η Ελλάδα δεν θα έχει να αντιμετωπίσει ιδιαίτερα προβλήματα με την Τουρκία μετά τη διαφαινόμενη νίκη του Ρετζέπ Ταγίπ Ερντογάν στον δεύτερο γύρο των εκλογών της 28ης Μαΐου, εκτιμά ο στρατηγός Φράγκος Φραγκούλης, σχολιάζοντας το εκλογικό αποτέλεσμα του πρώτου γύρου στις 14 του μήνα.Μιλώντας στην τηλεόραση του ΣΚΑΪ, ο στρατηγός Φράγκος Φραγκούλης εκτίμησε ότι πέραν της επιθετικής ρητορικής και των αυξημένων απαιτήσεων που θα διατυπώσει η Τουρκία κατά της Ελλάδας μετά τις εκλογές, η χώρα μας δεν θα φτάσει σε σύρραξη με τον Ρετζέπ Ταγίπ Ερντογάν.«Ο Ερντογάν θα συνεχίσει την πολιτική που ασκεί», δήλωσε μεταξύ άλλων ο στρατηγός Φράγκος Φραγκούλης, αφού όλα δείχνουν πως ο Τούρκος πρόεδρος θα πετύχει μια σαρωτική νίκη, μιας και στον πρώτο γύρο επικράτησε του Κεμάλ Κιλιτσντάρογλου με διαφορά 4,6%.Ωστόσο, ο κ. Φραγκούλης πρόσθεσε ότι πέραν της προκλητικής ρητορικής και των αυξημένων απειλών και απαιτήσεων από τη μεριά της Τουρκίας, ο Ρετζέπ Ταγίπ Ερντογάν δεν έχει κάνει άλλες σημαντικές εχθρικές κινήσεις πέραν της μετατροπής της Αγιάς Σοφιάς σε τζαμί.Μάλιστα, όπως ανέφερε, στο Οικουμενικό Πατριαρχείο λέγεται πως αρκετά θέματά τους έχουν προχωρήσει. «Δεν θα έχουμε ιδιαίτερα προβλήματα, οφείλουμε όμως να είμαστε σε διάλογο μαζί τους, να υπάρχουν τα ΜΟΕ. Το θέμα είναι να έχουμε εμείς συναίνεση και εθνικό στρατηγικό σχέδιο, γιατί μπορεί ο Ερντογάν να μην φτάσει σε θερμό επεισόδιο, όμως μπορεί να φτάσει στο συμβούλιο ασφαλείας του ΟΗΕ», είπε ο στρατηγός.Όσον αφορά τη δυναμική του Ρετζέπ Ταγίπ Ερντογάν, ανέφερε ότι είναι πράγματι εντυπωσιακό ότι οι 10 από τις σεισμόπληκτες περιοχές του έδωσαν ένα πολύ υψηλό ποσοστό, αλλά σε αυτό «φταίει» και η υποτονική αντίδραση της αντιπολίτευσης.Άλλωστε, όπως σημείωσε ο στρατηγός Φράγκος Φραγκούλης, η Μεράλ Ακσενέρ έλεγε στον Κεμάλ Κιλιτσντάρογλου ότι «εσύ δεν τραβάς. Τόσα χρόνια προσπαθείς και δεν τα καταφέρνεις».«Ο Ερντογάν συσπειρώνει τη μισή Τουρκία, αυτό δεν μπορεί κανείς να το αμφισβητήσει. Όλα αυτά είναι μια έκπληξη για μας, αλλά όχι για την Τουρκία» σχολίασε ο στρατηγός Φραγκούλης."
newsit.gr,https://www.newsit.gr/kosmos/tourkia-syros-me-elliniki-ypikootita-katadikastike-se-12-xronia-katheirksi-gia-kataskopeia/3775238/,Τουρκία: Σύρος με ελληνική υπηκοότητα καταδικάστηκε σε 12 χρόνια κάθειρξη για κατασκοπεία,18:05 09/03/2023, Συρος με ελληνικη υπηκοοτητα καταδικαστηκε στην Τουρκια σε 12 χρονια καθειρξη για κατασκοπεια,"Σε 12 χρόνια κάθειρξη καταδίκασε την Τρίτη (16.05.2023) δικαστήριο της Τουρκίας τον 67χρονο συριακής καταγωγής, Έλληνα υπήκοο, Μαχάμεντ Αμάρ Αμπάρα, με την κατηγορία της κατασκοπείας για λογαριασμό της ΕΥΠ.Όπως μετέδωσε το κεντρικό δελτίο του ΣΚΑΪ, ο 67χρονος συνελήφθη τον Μάϊο του 2022 στην ανατολική Τουρκία.Στην πρώτη δίκη του 67χρονου η έδρα δεν είχε καταλήξει σε οριστική ετυμηγορία καθώς η έδρα είχε ζητήσει από τουρκικές αρχές περισσότερες πληροφορίες για τη δράση του 37χρονου.Σήμερα ωστόσο, το δικαστήριο εξέτασε εκ νέου την υπόθεση και επέβαλε ποινή 12 ετούς φυλάκισης στον 67χρονο ο οποίος αντιμετωπίζει σοβαρά προβλήματα υγείας."
newsit.gr,https://www.newsit.gr/kosmos/ekloges-tourkia-o-sinan-ogan-dilonei-anoixtos-sto-dialogo-me-erntogan-kai-kilitsntaroglou/3775221/,Εκλογές Τουρκία: Ο Σινάν Ογάν δηλώνει «ανοιχτός στο διάλογο» με Ερντογάν και Κιλιτσντάρογλου,18:05 09/03/2023, Ο Σιναν Ογαν δηλωνει «ανοιχτος στο διαλογο» με Ερντογαν και Κιλιτσνταρογλου,"Ο «τρίτος άνθρωπος» στις προεδρικές εκλογές της Τουρκίας, ο υπερεθνικιστής Σινάν Ογάν, δήλωσε «ανοιχτός στον διάλογο», όμως ενδέχεται να καλέσει τους υποστηρικτές του να ψηφίσουν τον Ρετζέπ Ταγίπ Ερντογάν στον δεύτερο γύρο, όπως ανέφερε στο Γαλλικό Πρακτορείο.Ο Ογάν, που προέρχεται από το Κόμμα Εθνικιστικής Δράσης (MHP, σύμμαχος του Ερντογάν), απέσπασε ποσοστό 5,17% στον πρώτο γύρο, την Κυριακή, σύμφωνα με τα επίσημα αλλά όχι ακόμη επιβεβαιωμένα αποτελέσματα. Κανείς από τους άλλους δύο, ούτε ο ισλαμοσυντηρητικός απερχόμενος πρόεδρος, ούτε ο κυριότερος αντίπαλός του, ο ηγέτης του Ρεπουμπλικανικού Λαϊκού Κόμματος (CHP) Κεμάλ Κιλιτσντάρογλου δεν κατάφερε να συγκεντρώσει το 50% για να εκλεγεί από τον πρώτο γύρο. Θα οδηγηθούν έτσι σε δεύτερο γύρο, στις 28 Μαΐου.Μέχρι τώρα ο Ογάν, που δεν στηρίχθηκε από κανένα κόμμα, δηλώνει ανοιχτός στον διάλογο με τους δύο υποψηφίους. «Θα ληφθεί μια απόφαση μετά τις συνομιλίες με τον κ. Ερντογάν και τον κ. Κιλιτσντάρογλου», είπε στο Γαλλικό Πρακτορείο. «Θα μπορούσαμε να πούμε ότι δεν στηρίζουμε ούτε τον έναν ούτε τον άλλο», πρόσθεσε ο πρώην βουλευτής.Το Κόμμα Δικαιοσύνης και Ανάπτυξης (AKP) του Ερντογάν διευκρίνισε ότι δεν γνωρίζει σε αυτό το στάδιο εάν θα υπάρξει κάποια συνάντηση μεταξύ του απερχόμενου προέδρου και του Σινάν Ογάν.Ο Ογάν είπε ότι δεν εξεπλάγη από τον μεγάλο αριθμό των ψήφων που έλαβε την Κυριακή, αποδίδοντας την επιτυχία του αυτή «στους Τούρκους εθνικιστές και στους νέους που βαρέθηκαν τα παλιά πρόσωπα της πολιτικής». Επανέλαβε ότι τάσσεται υπέρ της σκληρής γραμμής στο κουρδικό και απορρίπτει «κάθε μορφή τρομοκρατίας».«Είμαι αντίθετος σε κάθε οργάνωση που δεν τηρεί αποστάσεις από την τρομοκρατία», είπε αναφερόμενος στο φιλοκουρδικό Δημοκρατικό Κόμμα των Λαών (HDP), που κατηγορείται από την κυβέρνηση για διασυνδέσεις με το Εργατικό Κόμμα του Κουρδιστάν (PKK).Το HDP έχει καλέσει τους ψηφοφόρους του να στηρίξουν τον Κιλιτσντάρογλου. Το υψηλό ποσοστό που συγκέντρωσε ο συνασπισμός του Κιλιτσντάρογλου, που περιλαμβάνει και τους εθνικιστές του Καλού Κόμματος της Μεράλ Ακσενέρ, οφείλεται εν μέρει και στη στήριξή του από τους Κούρδους. Στην περίπτωση ωστόσο που υπάρξει μια προσέγγιση με τον Σινάν Ογάν, ο υποψήφιος της αντιπολίτευσης μπορεί να χάσει την ψήφο των Κούρδων.ΠΗΓΗ: ΑΠΕ-ΜΠΕ"
newsit.gr,https://www.newsit.gr/kosmos/ekloges-tourkia-erntogan-o-kilitsntaroglou-den-mporei-na-kerdisei-me-tous-tromokrates/3775181/,Εκλογές Τουρκία – Ερντογάν: Ο Κιλιτσντάρογλου δεν μπορεί να κερδίσει με τους τρομοκράτες,18:05 09/03/2023, Νεα «πυρα» Ερντογαν σε Κιλιτσνταρογλου με τον... αερα του φαβορι: Δεν μπορει να κερδισει τις εκλογες με τους τρομοκρατες,"Στο CNN Turk και το Kanal D έδωσε την πρώτη συνέντευξη του ο Ρετζέπ Ταγίπ Ερντογάν μετά τις εκλογές που έγιναν στην Τουρκία στις 14 Μαΐου.Με τον… αέρα του φαβορί στο δεύτερο γύρο των προεδρικών εκλογών, που θα διεξαχθεί στις 28 Μαΐου, ο Ρετζέπ Ταγίπ Ερντογάν εξαπέλυσε νέα “πυρά” κατά του Κεμάλ Κιλιτσντάρογλου. “Θεμέλιο της εκστρατείας μας ήταν η ειλικρίνεια. Ήμασταν πάντα ειλικρινείς. Δεν λέγαμε ψέματα. Ποτέ δεν υποτιμήσαμε τη σοφία του έθνους μας.H αντιπολίτευση πρέπει να καταλάβει ότι δεν μπορεί να κερδίσει τις εκλογές με τη στήριξη τρομοκρατικών οργανώσεων”, είπε χαρακτηριστικά, υπονοώντας την ανοιχτή στήριξη που έχει εκφράσει στον υποψήφιο της αντιπολίτευσης το φιλοκουρδικό HDP, το οποίο έχει κατηγορηθεί ουκ ολίγες φορές από τον “σουλτάνο” για σχέσεις με το ΡΚΚ.“Ο λαός δεν ψηφίζει τρομοκρατικές οργανώσεις. Περιμένουμε από τον κ. Κιλιτσντάρογλου να κάνει τη χάρη στον εαυτό του και στο έθνος του και να ασκήσει καθαρή πολιτική. Η συμπεριφορά του CHP και του κ. Κεμάλ ήταν… κλασική. Δεν σταμάτησαν τις προσπάθειες τους να εξαπατήσουν το έθνος, ακόμα και το βράδυ των εκλογών. Δεν μπορούν να σταματήσουν να λένε ψέματα. Τους έχει γίνει συνήθεια. Αν και ήξεραν ότι ήμασταν μπροστά (σ.σ. στα αποτελέσματα), έλεγαν “είμαστε μπροστά, θα κερδίσουμε”. Και δεν κοκκινίζουν, όταν αποκαλύπτεται η αλήθεια”.Στη συνέχεια, ανακοίνωσε επίσημα ότι ο Ντεβλέτ Μπαχτσελί θα διατελέσει προσωρινός πρόεδρος της τουρκικής εθνοσυνέλευσης, ως γηραιότερος βουλευτής.Έχοντας διατηρήσει τα πολύ υψηλά ποσοστά του, στις περισσότερες από τις πληγείσες περιοχές (72% στο Καχραμάνμαρας, 69% στη Μαλάτια, 66% στο Αντιγιαμάν, 48% στο Χατάι), ο Ρετζέπ Ταγίπ Ερντογάν τόνισε ότι μέχρι τις 28 Μαΐου έχει σκοπό να κάνει συγκεντρώσεις με σεισμόπληκτους πολίτες, προκειμένου να τονώσει το ηθικό τους. “Φανταστείτε ότι απειλούν τις σεισμόπληκτες περιοχές. Είναι δυνατόν; Προσβάλλουν ανθρώπους που δεν τους ψήφισαν, ειδικά τους σεισμοπαθείς μας”, είπε χαρακτηριστικά.Κληθείς να σχολιάσει το βίντεο που ανήρτησε ο Κεμάλ Κιλιτσντάρογλου στο Twitter με το μήνυμα “είμαστε εδώ”, ο Ερντογάν τόνισε ότι “εμένα δεν με αφορά.Πρέπει να ρωτήσετε τα μέλη του CHP. Δεν αναλαμβάνει ποτέ την ευθύνη για την ήττα. Θυμώνει αντί να πει μια λέξη στους συντρόφους του. Όταν φοβήθηκε μήπως χάσει τη θέση του, βγήκε από την κουζίνα και πήγε στο δωμάτιό του. Εκφοβίζει τους διαφωνούντες στο κόμμα”.Buradayız. Sonuna kadar mücadele. pic.twitter.com/37rBQEectn— Kemal Kılıçdaroğlu (@kilicdarogluk) May 15, 2023Buradayız. Sonuna kadar mücadele. pic.twitter.com/37rBQEectnΣτη συνέχεια, έκανε έκκληση στους πολίτες να προσέλθουν μαζικά στις κάλπες, όπως έκαναν και στον πρώτο γύρο των εκλογών. “Το σύνθημα είναι “όλοι στην κάλπη για τη μεγάλη νίκη της Τουρκίας. Μην το αμελήσετε. Όλοι στην κάλπη”."
newsit.gr,https://www.newsit.gr/kosmos/ekloges-tourkia-i-kapsoura-tou-erntogan-kai-to-fili-tis-zois-to-newsit-gr-metaferei-to-klima/3774665/,Εκλογές Τουρκία: Η «καψούρα» του Ερντογάν και το «φιλί της ζωής» – Το newsit.gr μεταφέρει το κλίμα,18:05 09/03/2023, Η «καψουρα» του Ερντογαν και το «φιλι της ζωης» - Το newsit.gr μεταφερει το κλιμα απο τις εκλογες στην Τουρκια,"«Το αποτέλεσμα της καψούρας είναι εδώ. Αυτή εδώ είναι η συνάντηση των ερωτευμένων» λέει ο Ερντογάν από το «μπαλκόνι της νίκης» μετά τις πρώτες εκλογές στην Τουρκία και το πλήθος από κάτω παραληρεί.Ο Ερντογάν «εκδηλώνει» τα μεσάνυχτα της Κυριακής, τον σεβντά του (δηλαδή καψούρα, αυτή τη λέξη χρησιμοποίησε) για τον λαό της Τουρκίας και οι χιλιάδες συγκεντρωμένοι τον επευφημούν.Μια εβδομάδα τώρα στην Τουρκία, προσπαθώ να καταλάβω πως σκέφτονται οι Τούρκοι για τον Ερντογάν. Του προσάπτουν καταρχήν, ευθύνη για την κακή οικονομική κατάσταση την οποία βιώνουν προσωπικά αλλά και ως έθνος;«Μία φορά τον μήνα αγοράζουμε κρέας, 200 γραμμάρια», λέει ο Ερνές.Νομίζω ότι δεν κατάλαβα καλά. «Όχι, 200 γραμμάρια για όλο τον μήνα», διευκρινίζει. «Τόσο μπορώ», λέει.Το κρέας κοστίζει το κιλό 400 τουρκικές λίρες, μου εξηγεί, και ένας μέσος μισθός δεν ξεπερνά τις 8.000 λίρες (περίπου 370 ευρώ). Έχει γυναίκα, που δεν εργάζεται, κι ένα παιδί.«Και γιατί θα ψηφίσεις Ερντογάν;» ρωτώ. «Δεν φταίει για την κατάσταση στην οικονομία;».Η απάντηση είναι αφοπλιστική: «Ναι (φταίει). «Όμως μόνο αυτός είναι δυνατός και μπορεί να κάνει κάτι για εμάς».«Μόνο με τον Ερντογάν θα μπορούσε να έρθει το ΔΝΤ στην Τουρκία, κάτι που θεωρώ “μονόδρομο” και να μην ανοίξει ρουθούνι. Με τον Κιλιτσντάρογλου όχι, θα “έπεφτε” άμα τη εμφανίσει», εκτιμά συνάδελφος δημοσιογράφος, που εργάζεται σχεδόν 50 χρόνια στη χώρα. Η πολυετής, βαθιά νομισματική και οικονομική κρίση, συνέπεια και της πολιτικής των χαμηλών επιτοκίων του Ερντογάν, εκτιμούν αναλυτές, φέρνει το ΔΝΤ έξω από την πόρτα της Τουρκίας. «Μόνο με μία νέα σχέση εμπιστοσύνης με τη Δύση θα μπορούσε να αποφευχθεί αυτή η εξέλιξη», μας λέει Τούρκος καθηγητής σε ένα από τα μεγαλύτερα πανεπιστήμια της χώρας.«Για την ανόρθωση της τουρκικής οικονομίας, που επλήγη ακόμη περισσότερο μετά τον σεισμό, θα απαιτηθούν ίσως και πάνω από 150 δισ.δολαρια, και αυτά τα χρήματα δεν μπορεί να τα βρει από τους φίλους του», εκτιμά.Περπατώ στην Μεγάλη οδό του Πέραν, στα τουρκικά λέγεται Ιστικλάλ Τζαντεσί. Εδώ συναντάς τη Δύση και την Ανατολή μαζί, συνυπάρχουν. Δίπλα – δίπλα περπατά ο νέος, η νέα με το μοντέρνο, δυτικό στυλ ζωής, και ίσως και στην παρέα του, και η κοπέλα με τη μαντήλα.Αυτοί οι δύο κόσμοι αναμετρήθηκαν στις εκλογές της 14ης Μαΐου. Αυτός που εκφράζει ο Κεμάλ Κιλιτσντάρογλου, με τη φιλοδυτική προσέγγιση, και ο ανατολίτικος, αυτός που εκφράζει ο Ρετζέπ Ταγίπ Ερντογάν, νικητής του α’ γύρου των εκλογών στην Τουρκία.«Καψούρα» του Τούρκου Προέδρου του είναι οι πολίτες που βλέπουν την Τουρκία μέσα από το Οθωμανικό παρελθόν της, οι Ισλαμιστές, οι πολίτες με βαθύ θρησκευτικό συναίσθημα, άνθρωποι με χαμηλό μορφωτικό και οικονομικό επίπεδο. Αύξησε μισθούς, μοίρασε χρήματα, έταξε σπίτια (βλέπε σεισμόπληκτους) και ναι, βρήκε ευήκοα ώτα. Και όχι μόνο στην Ανατολία, στα βάθη της χώρας, αλλά και στα αστικά κέντρα όπου οι δημοσκοπήσεις έδειχναν υπεροχή του ηγέτη των Κεμαλιστών. Κέρδισε την Κωνσταντινούπολη, κέρδισε και την Άγκυρα, με τον Κεμάλ Κιλιτσντάρογλου να έχει μεγάλη, διπλάσια διαφορά μόνο στη Σμύρνη.Κέρδισε κατά κράτος και την ψήφο των σεισμόπληκτων. Τρία εκατ. άνθρωποι εκτοπίστηκαν λόγω του σεισμού, όμως επέστρεψαν (περίπου το 50% είχε εγγραφεί να ψηφίσει) για να στηρίξουν τον Πρόεδρο τους. Ο Ερντογάν δεν τους έταξε μόνο ότι θα τους χτίσει σπίτια. Πήγε σε κηδείες, αγκάλιασε ανθρώπους, μοίρασε λεφτά. Έστησε στρατηγεία στην περιοχή ενώ την ίδια ώρα ο Κεμάλ Κιλιτσντάρογλου έμεινε με σταυρωμένα πόδια να ασκεί αντιπολίτευση.Οι άνθρωποι στην Πόλη μοιάζουν φοβισμένοι. Δεν θέλουν να μιλήσουν, δείχνουν σαν να φοβούνται ένα… «μεγάλο αδερφό».Oι αναρτήσεις στα social media… προσεκτικές. Μέχρι και φυλακή έχουν βιώσει πολίτες όταν τοποθετήθηκαν αρνητικά για τον Ερντογάν, κατηγορούμενοι για προσβολή του Προέδρου της Δημοκρατίας.Η δυνατότητα να εκφράσεις διαφορετική άποψη δεν υπάρχει… Δεν είναι… “δικαίωμα”. Όπως και τόσα άλλα, αυτονόητα για εμάς τους δυτικούς, πράγματα.Σε ένα κράτος όπου ο Τούρκος Πρόεδρος ελέχγει τη συντριπτική πλειοψηφία των ΜΜΕ, το ποσοστό που έλαβε ο Κεμάλ Κιλιτσντάρογλου με την «Εθνική Συμμαχία» της αντιπολίτευσης θεωρείται από πολλούς μία… «μεγάλη νίκη».Είναι όμως αρκετή για να δημιουργήσει δυναμική για μια επικράτηση στον β’ γύρο των εκλογών;Αναλυτές εδώ στην Κωνσταντινούπολη εκτιμούν ότι τα δημοσιεύματα των δυτικών ΜΜΕ κατά του Ερντογάν, οι θέσεις δυτικών ηγετών και αξιωματούχων κατά του Τούρκου Προέδρου την προεκλογική περίοδο, γύρισαν «μπούμερανγκ».«Ο Ερντογάν έπεισε τους οπαδούς του ότι η Τουρκία δέχεται πόλεμο από τη Δύση και ότι ο στόχος δεν είναι ο ίδιος αλλά ο λαός της», μου εξηγεί Έλληνας πανεπιστημιακός που ζει και εργάζεται χρόνια στην Πόλη.Μπορεί ο Τούρκος Πρόεδρος να κυβερνά με έναν αυταρχικό τρόπο, μπορεί να καταπατείται κάθε έννοια κράτους δικαίου, μπορεί πολιτικοί του αντίπαλοι να φυλακίζονται, μπορεί να φέρει την ευθύνη για τον υψηλό πληθωρισμό και τη συνεχή υποτίμηση της τουρκικής λίρας, όμως πολλοί εκτιμούν ότι απέδειξε περίτρανα ότι έχει την ικανότητα να αγγίζει τη ψυχή και το συναίσθημα της πλειοψηφίας των πολιτών, και να πείθει ότι «μόνο αυτός μπορεί να τα βάλει με τους εχθρούς του έθνους».Ο β΄ γύρος των προεδρικών εκλογών στην Τουρκία θα διεξαχθεί στις 28 Μαΐου, μία ημέρα πριν από την Επέτειο της Άλωσης της Κωνσταντινούπολης."
newsit.gr,https://www.newsit.gr/kosmos/ekloges-tourkia-o-erntogan-sarose-stis-seismopliktes-perioxes-o-kilitsntaroglou-kai-oi-kourdoi/3774538/,Εκλογές Τουρκία: Ο Ερντογάν σάρωσε στις σεισμόπληκτες περιοχές – Ο Κιλιτσντάρογλου και οι Κούρδοι,18:05 09/03/2023, Σαρωσε ο Ερντογαν στις σεισμοπληκτες περιοχες της Τουρκιας - Η ψηφος των Κουρδων δεν ηταν αρκετη για τον Κιλιτσνταρογλου,"Μπορεί οι προεδρικές εκλογές στην Τουρκία να οδηγήθηκαν σε δεύτερο γύρο, που θα διεξαχθεί στις 28 Μαΐου 2023, ωστόσο ο Ρετζέπ Ταγίπ Ερντογάν ανέτρεψε τα προγνωστικά και κατέλαβε την πρώτη θέση, με ποσοστό 49,5%, αφήνοντας δεύτερο τον Κεμάλ Κιλιτσντάρογλου με 44,9%.Όλες ή σχεδόν όλες οι δημοσκοπήσεις έδιναν προβάδισμα στον Κεμάλ Κιλιτσντάρογλου. Κάποιες μάλιστα τον αναδείκνυαν νικητή ακόμη και από τον πρώτο γύρο των εκλογών. Ο Ερντογάν τις διέψευσε: η επόμενη ημέρα τον βρήκε νικητή, έστω και αν δεν κατάφερε να επιβληθεί από τον πρώτο γύρο, όπως έκανε το 2018, αφού το ποσοστό που συγκέντρωσε ήταν κάτω από 50%.Οι επιζώντες του μεγάλου σεισμού της 6ης Φεβρουαρίου, που στοίχισε τη ζωή σε τουλάχιστον 50.000 ανθρώπους, εξέφραζαν την οργή τους κατηγορώντας το κράτος ότι καθυστέρησε να κινητοποιηθεί σε ορισμένες επαρχίες, όπως στο Αντιγιαμάν και το Χατάι.Ωστόσο, η οργή αυτή δεν εκφράστηκε στις κάλπες. Ο πρόεδρος Ερντογάν υποσχέθηκε ότι θα χτίσει το συντομότερο δυνατόν 650.000 κατοικίες για τους σεισμόπληκτους. «Το μήνυμα θεωρήθηκε αξιόπιστο» από ένα μέρος των ψηφοφόρων», σχολίασε ο Μπερκ Εσέν.Ο Ερντογάν διατήρησε τα πολύ υψηλά ποσοστά του στις περισσότερες από τις πληγείσες περιοχές: 72% στο Καχραμάνμαρας, 69% στη Μαλάτια, 66% στο Αντιγιαμάν. Στο Χατάι, το ποσοστό του παρέμεινε σταθερό, στο 48%.Ο Κεμάλ Κιλιτσντάρογλου πέτυχε τα υψηλότερα ποσοστά του στις επαρχίες της νοτιοανατολικής Τουρκίας, όπου η πλειονότητα των κατοίκων είναι Κούρδοι. Στο Ντιγιάρμπακιρ, για παράδειγμα, έλαβε ποσοστό 72%, αφού το φιλοκουρδικό κόμμα HDP τάχθηκε υπέρ του υποψηφίου της αντιπολίτευσης.«Η ψήφος των Κούρδων εξηγεί τα καλά αποτελέσματα της αντιπολίτευσης», σημείωσε ο Γιοχανάν Μπενχαΐμ, υπεύθυνος σύγχρονων σπουδών στο Γαλλικό Ινστιτούτο Ανατολικών Μελετών (Ifea) της Κωνσταντινούπολης.Όμως η ψήφος των Κούρδων, μολονότι θεωρείται εδώ και χρόνια ότι επηρεάζει αποφασιστικά το αποτέλεσμα των προεδρικών εκλογών, αυτή τη φορά δεν αρκούσε στην αντιπολίτευση. «Η στρατηγική του Ερντογάν, ο οποίος συνέδεε συνεχώς την αντιπολίτευση με τους Κούρδους, το PKK και την τρομοκρατία, αποδείχτηκε αποτελεσματική», είπε ο Μπαϊράμ Μπαλτζί, ερευνητής στο CERI-Sciences Po.Το απροσδόκητα υψηλό ποσοστό του υπερεθνικιστή υποψηφίου Σινάν Ογάν ήταν μια από τις εκπλήξεις της κάλπης. Ο πρώην βουλευτής έλαβε πάνω από 5%, μολονότι τόσο ο Ερντογάν όσο και ο Κεμάλ Κιλιτσντάρογλου στηρίζονται από εθνικιστικά κόμματα.«Ο εθνικισμός είναι μια συνιστώσα του τουρκικού πολιτικού τοπίου (…) από τη δεκαετία του 1990», σύμφωνα με τον Ουμούτ Εζκιριμλί, ερευνητή στο Ινστιτούτο Διεθνών Μελετών της Βαρκελώνης (Ibei).Η άνοδος των εθνικιστών, τα διάφορα κόμματα των οποίων συγκέντρωσαν όλα μαζί το 22% των ψήφων στις βουλευτικές εκλογές που διεξήχθησαν ταυτόχρονα με τις προεδρικές, αποδίδεται εν μέρει στο πρόβλημα των Σύρων προσφύγων που ζουν στην Τουρκία.«Η μεγάλη ανατροπή της κατάστασης είναι ότι πλέον η δεξιά και η ακροδεξιά βρίσκονται στην καρδιά του παιχνιδιού», είπε ο Γιοχανάν Μπενχαΐμ.Με πληροφορίες από ΑΠΕ-ΜΠΕ"
newsit.gr,https://www.newsit.gr/kosmos/ekloges-tourkia-gia-elleipsi-diafaneias-kai-merolipsia-kratikon-mme-kanoun-logo-paratirites-tou-oase/3774500/,Εκλογές Τουρκία: Για έλλειψη διαφάνειας και μεροληψία κρατικών ΜΜΕ κάνουν λόγο παρατηρητές του ΟΑΣΕ,18:05 09/03/2023, Για ελλειψη διαφανειας στις τουρκικες εκλογες και μεροληψια κρατικων ΜΜΕ κανουν λογο παρατηρητες του ΟΑΣΕ,"Το Ανώτερο Εκλογικό Συμβούλιο (YSK) της Τουρκίας επέδειξε έλλειψη διαφάνειας στον τρόπο που διαχειρίστηκε τις χθεσινές προεδρικές και κοινοβουλευτικές εκλογές και η μεροληπτική κάλυψη κρατικών μέσων ενημέρωσης εγείρει ανησυχία, τόνισαν σήμερα παρατηρητές του Οργανισμού για την Ασφάλεια και τη Συνεργασία στην Ευρώπη (ΟΑΣΕ).Αντιπροσωπεία του ΟΑΣΕ ανέφερε ότι ο απερχόμενος Τούρκος πρόεδρος Ρετζέπ Ταγίπ Ερντογάν και τα συγκυβερνώντα κόμματα της Τουρκίας απολάμβαναν ένα αδικαιολόγητο πλεονέκτημα έναντι κομμάτων της αντιπολίτευσης που αντιμετώπισαν άνισες συνθήκες στην προεκλογική εκστρατεία.Οι διαπιστώσεις αυτές δόθηκαν σήμερα στη δημοσιότητα σε μια συνέντευξη Τύπου που έδωσε σήμερα η κοινή αποστολή παρατηρητών που συγκροτήθηκε από την υπηρεσία για τους δημοκρατικούς θεσμούς και τα ανθρώπινα δικαιώματα του ΟΑΣΕ (ODIHR), την Κοινοβουλευτική Συνέλευση του ΟΑΣΕ (ΟΑΣΕ PA) και την Κοινοβουλευτική Συνέλευση του Συμβουλίου της Ευρώπης (ΚΣΣΕ).«Με λύπη μου σημειώνω ότι το έργο της εκλογικής αρχής στερείτο διαφάνειας, καθώς και την πολύ μεγάλη μεροληψία των κρατικών μέσων ενημέρωσης και τους περιορισμούς στην ελευθερία του λόγου», δήλωσε σε συνέντευξη Τύπου στην Άγκυρα ο Γιαν Πέτερσεν, επικεφαλής της αποστολής παρατηρητών για εκλογές, του ODIHR.Ο ίδιος υπογράμμισε ότι οι γενικές εκλογές διεξήχθησαν «σε μεγάλο βαθμό ειρηνικά», παρότι σημειώθηκαν κάποια περιστατικά, λέγοντας παράλληλα ότι το YSK λειτούργησε με τρόπο αποτελεσματικό. Η αντιπροσωπεία επίσης επαίνεσε το υψηλό ποσοστό συμμετοχής στις εκλογές, δηλώνοντας ότι αυτό αποτελεί σαφή ένδειξη ενός «ισχυρού δημοκρατικού πνεύματος».«Η διαδικασία επεξεργασίας των καταγγελιών σε όλα τα επίπεδα της εκλογικής αρχής στερείτο διαφάνειας και αποφάσεις του Ανώτερου Εκλογικού Συμβουλίου (YSK ) που δημοσιεύθηκαν, ως επί το πλείστον δεν ήταν επαρκώς αιτιολογημένες», ανέφερε η έκθεση της Διεθνούς Αποστολής Παρακολούθησης Εκλογών.Το YSK επιβεβαίωσε σήμερα το μεσημέρι ότι θα διεξαχθεί δεύτερος γύρος των προεδρικών εκλογών στην Τουρκία στις 28η Μαΐου, μεταξύ του Ερντογάν και του Κεμάλ Κιλιτσντάρογλου, αφού κανένας από αυτούς τους υποψήφιους δεν ξεπέρασε το όριο 50% για να κερδίσει την προεδρία. Με καταμετρημένο το 99% των ψήφων, ο Ερντογάν συγκέντρωσε το 49,4% των ψήφων έναντι 44,96% του Κιλιτσντάρογλου.Στις κοινοβουλευτικές εκλογές, η Λαϊκή Συμμαχία, στην οποία συμμετέχει το κυβερνών Κόμμα Δικαιοσύνης και Ανάπτυξης (AKP) του Ερντογάν, φαίνεται να οδεύει προς την εξασφάλιση πλειοψηφίας.«Η τουρκική δημοκρατία αποδεικνύεται αξιοθαύμαστα ανθεκτική. Σε αυτές τις εκλογές καταγράφηκε υψηλή συμμετοχή και αυτές πρόσφεραν μια πραγματική επιλογή. Ωστόσο, η Τουρκία δεν πληροί τις βασικές αρχές για τη διεξαγωγή δημοκρατικών εκλογών», δήλωσε ο Φρανκ Σβάμπε, ο επικεφαλής της αντιπροσωπείας του ΚΣΣΕ.Ο ίδιος κάλεσε την τουρκική κυβέρνηση να εγγυηθεί την ελευθερία του Τύπου, σημειώνοντας ότι η ευνοϊκή δημοσιογραφική κάλυψη του Ερντογάν και των κυβερνώντων κομμάτων από την τουρκική κρατική τηλεόραση ισοδυναμεί με λογοκρισία.Η αποστολή, η οποία ανέπτυξε 401 παρατηρητές από 40 χώρες σε όλη τη Τουρκία, τόνισε παράλληλα ότι μέλη του φιλοκουρδικού Πράσινου Αριστερού Κόμματος (YSP) βρέθηκαν αντιμέτωπα με εκτεταμένα περιστατικά εκφοβισμών. Η αποστολή δεν διευκρίνισε ποιος ευθύνεται για αυτά τα περιστατικά. Ορισμένοι πολιτικοί της αντιπολίτευσης υπόκεινται σε περιορισμούς, πρόσθεσε η αποστολή, χωρίς να επεκταθεί.Η αντιπροσωπεία κάλεσε τις τουρκικές αρχές να λάβουν συγκεκριμένα μέτρα για να εγγυηθούν υψηλότερη προσέλευση στις κάλπες σε πόλεις που επλήγησαν από τον φονικό σεισμό στη νοτιοανατολική Τουρκία τον Φεβρουάριο.Η αποστολή του ΟΑΣΕ σημείωσε ότι θα δώσει ιδιαίτερη προσοχή στον δεύτερο γύρο των προεδρικών εκλογών της 28ης Μαΐου.Ο Φαράχ Καρίμι, επικεφαλής της αντιπροσωπείας της ΟΑΣΕ PA, είπε ότι η άρνηση των τουρκικών αρχών να χορηγήσουν διαπίστευση στον Δανό βουλευτή Σόρεν Σόντεργκαρντ και τον Σουηδό βουλευτή Καντίρ Κασίργκα που επρόκειτο να πάνε στην Τουρκία ως παρατηρητές εκλογών ήταν μια «ατυχής απόφαση».ΠΗΓΗ: ΑΠΕ-ΜΠΕ"
newsit.gr,https://www.newsit.gr/kosmos/tourkia-ekloges-to-minyma-tou-retzep-tagip-erntogan-sto-lao-tou-gia-ton-deytero-gyro/3774481/,Τουρκία εκλογές: Το μήνυμα του Ρετζέπ Ταγίπ Ερντογάν στο λαό του για τον δεύτερο γύρο,18:05 09/03/2023," Ερντογαν: Παρα τη διαφορα 2,5 εκατ. ψηφων, πηγαμε στον δευτερο γυρο με διαφορα μικροτερη της μισης μοναδας","Σε μία μακροσκελή ανάρτηση του, ο Ρετζέπ Ταγίπ Ερντογάν απευθύνθηκε στον λαό του, με αφορμή τον δεύτερο γύρο των προεδρικών εκλογών στην Τουρκία, που θα γίνει στις 28 Μαΐου 2023.“Οι εκλογές της 14ης Μαΐου, είχαν μία από τις μεγαλύτερες συμμετοχές στην Ιστορία μας, διεξήχθησαν σε ένα εορταστικό κλίμα που αρμόζει στη Δημοκρατία και το Έθνος μας”, αναφέρει αρχικά ο Ερντογάν, αφήνοντας στη συνέχεια αιχμές για το PKK, τους γκιουλενιστές, τα social media και τα δημοσιεύματα των διεθνών ΜΜΕ που προέβλεπαν το… τέλος του.Και συνέχισε: “Το έθνος μας, με περισσότερες από 27 εκατομμύρια ψήφους, το 49,51% των ψήφων, μας έδειξε για άλλη μια φορά μεγάλη εύνοια και έδωσε την πλειοψηφία στη Μεγάλη Εθνοσυνέλευση της Τουρκίας στη Λαϊκή Συμμαχία, επιβεβαιώνοντας ότι εμπιστεύονται εμάς και τη Συμμαχία μας, ότι πιστεύουν και βλέπουν το μέλλον τους εδώ. Θα ήθελα να ευχαριστήσω όλους τους πολίτες μου, που αντανακλούν την ελεύθερη βούλησή τους, πηγαίνοντας στις κάλπες στις 14 Μαΐου, καθώς και κάθε έναν από τους 56 εκατομμύρια ανθρώπους μας στο εξωτερικό για τις πολύτιμες ψήφους και τη συμβολή τους στη Δημοκρατία. Με την ωριμότητα που επέδειξε χθες, η Τουρκία έδειξε ότι είναι μια από τις χώρες με την πιο προηγμένη δημοκρατική κουλτούρα στον κόσμο.Σύμφωνα με τις ανακοινώσεις του Ανώτατου Εκλογικού Συμβουλίου, παρά τη διαφορά των 2,5 εκατομμυρίων ψήφων μεταξύ εμού και του ανταγωνιστή μου, οι Προεδρικές Εκλογές οδηγήθηκαν στον δεύτερο γύρο με διαφορά μικρότερη της μισής μονάδας. Ως πολιτικός που δεν γνώρισε ποτέ άλλη δύναμη, εκτός από τη βούληση του έθνους, και δεν έχει παρεκκλίνει από την κατεύθυνση που χάραξε το έθνος, σεβόμαστε αυτή τη βούληση που εκδηλώνεται στην κάλπη. Μέχρι τις 28 Μαΐου θα εκπληρώσουμε την ευθύνη μας απέναντι στο αγαπημένο μας έθνος.Θα βγούμε νικητές από τις εκλογές της 28ης Μαΐου αυξάνοντας το ποσοστό ψήφων που αποκτήσαμε στις 14 Μαΐου και ελπίζουμε ότι θα πετύχουμε μια ιστορική επιτυχία. Προσδοκούμε την ψήφο όλων των πολιτών μας, ανεξάρτητα από το πολιτικό κόμμα που αγαπούν. Είθε ο Αλλάχ να μας βοηθήσει”."
newsit.gr,https://www.newsit.gr/kosmos/ekloges-tourkia-kai-episima-sto-deytero-gyro-erntogan-kai-kilitsntaroglou-sto-88-92-i-symmetoxi-stis-ekloges/3774304/,"Εκλογές Τουρκία: Και επίσημα στο δεύτερο γύρο Ερντογάν και Κιλιτσντάρογλου – Στο 88,92% η συμμετοχή στις εκλογές",18:05 09/03/2023," Ανακοινωθηκε επισημα ο β' γυρος των εκλογων στην Τουρκια με Ερντογαν και Κιλιτσνταρογλου - Στο 88,92% η συμμετοχη","Ρετζέπ Ταγίπ Ερντογάν και Κεμάλ Κιλιτσντάρογλου θα διεκδικήσουν την προεδρία της Τουρκίας στο δεύτερο γύρο των εκλογών, όπως ανακοίνωσε και επίσημα ο πρόεδρος του Ανώτατου Εκλογικού Συμβουλίου, Αχμέτ Γενέρ.Ο Ρετζέπ Ταγίπ Ερντογάν συγκέντρωσε 49,62%, ο Κεμάλ Κιλιτσντάρογλου 44,89%, ο Σινάν Ογάν 5,17% και ο Μουχαρέμ Ιντζέ 0,44%. Περίπου 35.000 ψήφοι μένουν να καταμετρηθούν.Η συμμετοχή ήταν στο 88,92%, και στο εξωτερικό 52,69%, με 35.875 ψήφους.BREAKING — Turkey’s top election board calls a runoff for the presidential race pic.twitter.com/7DdYrRWOqe— Ragıp Soylu (@ragipsoylu) May 15, 2023BREAKING — Turkey’s top election board calls a runoff for the presidential race pic.twitter.com/7DdYrRWOqeΟ δεύτερος γύρος των εκλογών θα διεξαχθεί την Κυριακή 28 Μαΐου 2023. Στην περίπτωση που κάποιος από τους δύο αποσύρει την υποψηφιότητα του, θα αντικατασταθεί από τον Σινάν Ογάν που αναδείχθηκε τρίτος.«Πιστεύουμε ακράδαντα ότι θα εξακολουθήσουμε να υπηρετούμε το έθνος μας για τα επόμενα πέντε χρόνια», δήλωσε ο Ρετζέπ Ταγίπ Ερντογάν, ενώ ο Κεμάλ Κιλιτσντάρογλου, τόνισε: «Το έθνος αποφασίζει για δεύτερο γύρο, με τη χαρά μας. Σίγουρα θα κερδίσουμε αυτές τις εκλογές στον δεύτερο γύρο. Θα το δουν όλοι», ενώ σε ανάρτηση που έκανε το μεσημέρι της Δευτέρας (15.05.2023) ανέφερε: «Αγαπητέ λαέ, δουλεύουμε ασταμάτητα από χθες. Μην απελπίζεστε. θα σταθώ όρθιος. Θα σας πω τις σαφείς παρατηρήσεις μου για το τι συμβαίνει. Τότε θα σηκωθούμε και θα κάνουμε αυτές τις εκλογές μαζί. Στο τέλος, θα είναι μόνο αυτό που λέει το έθνος μας».Sevgili Halkım, dünden bu yana aralıksız çalışıyoruz. Sakın ola ki bir ümitsizliğe kapılmayın. Ben dik duracağım. Olan bitene dair net tespitlerimi size anlatacağım. Sonrasında da ayağa kalkıp hep birlikte bu seçimi alacağız. Her şeyin sonunda, sadece milletimizin dediği olacak.— Kemal Kılıçdaroğlu (@kilicdarogluk) May 15, 2023Sevgili Halkım, dünden bu yana aralıksız çalışıyoruz. Sakın ola ki bir ümitsizliğe kapılmayın. Ben dik duracağım. Olan bitene dair net tespitlerimi size anlatacağım. Sonrasında da ayağa kalkıp hep birlikte bu seçimi alacağız. Her şeyin sonunda, sadece milletimizin dediği olacak.«Είμαστε εδώ. Θα παλέψουμε μέχρι το τέλος».Buradayız. Sonuna kadar mücadele. pic.twitter.com/37rBQEectn— Kemal Kılıçdaroğlu (@kilicdarogluk) May 15, 2023Buradayız. Sonuna kadar mücadele. pic.twitter.com/37rBQEectnΣτην νίκη του συζύγου της, αναφέρθηκε σε ανάρτησή της στο Twitter η Εμινέ Ερντογάν. «Ως αποτέλεσμα της απόφασης του έθνους μας, που πήγε στις κάλπες για το μέλλον των παιδιών μας, ο Αιώνας της Τουρκίας ήταν νικητής», τόνισε μεταξύ άλλων.https://twitter.com/EmineErdogan/status/1657909283055362048?s=20"
newsit.gr,https://www.newsit.gr/kosmos/ekloges-tourkia-ptosi-katagrafoun-oi-tourkikes-metoxes-katapontizetai-i-lira/3774223/,Εκλογές Τουρκία: Πτώση καταγράφουν οι τουρκικές μετοχές – Καταποντίζεται η λίρα,18:05 09/03/2023, Πτωση καταγραφουν οι τουρκικες μετοχες - Καταποντιζεται η λιρα,"Σημαντικές απώλειες κατέγραφαν σήμερα Δευτέρα (15.5.2023) οι τουρκικές μετοχές, μία μέρα μετά τις εκλογές στην Τουρκία και καθώς η χώρα οδεύει προς μία δεύτερη εκλογική αναμέτρηση ανάμεσα σε Ερντογάν και Κιλιτσντάρογλου.Το χρηματιστήριο της Κωνσταντινούπολης κατέγραφε απώλειες 2,9% ύστερα από βουτιά κατά 6,38% στην προσυνεδριακή διαπραγμάτευση που οδήγησε σε αναστολή των συναλλαγών, την επομένη μετά τον εκλογών στην Τουρκία.Σφυροκόπημα δέχονταν οι τουρκικές τραπεζικές μετοχές στις αρχές της σημερινής διαπραγμάτευσης, με τον βασικό τραπεζικό δείκτη να καταγράφει πτώση άνω του 9%.Η τουρκική λίρα κινείτο κοντά στο χαμηλότερο επίπεδο των τελευταίων δύο μηνών, τα τουρκικά ομόλογα σε δολάρια κατέγραψαν νωρίτερα απώλειες και τα τουρκικά ασφάλιστρα κινδύνου (CDS) σημείωσαν άλμα.Η λίρα διαμορφώθηκε στο επίπεδο των 19,65 έναντι του δολαρίου στις 11.33 ώρα Ελλάδας, έχοντας νωρίτερα υποχωρήσει έως τις 19,70, το χαμηλότερο επίπεδο από το ρεκόρ των 19,80 που κατέγραψε τον Μάρτιο φέτος ύστερα από τους φονικούς σεισμούς."
newsit.gr,https://www.newsit.gr/politikh/nikos-dendias-i-apolyti-igemonia-erntogan-den-elave-telos-stin-tourkia/3774181/,Νίκος Δένδιας: Η απόλυτη ηγεμονία Ερντογάν δεν έλαβε τέλος στην Τουρκία,18:05 09/03/2023, Νικος Δενδιας: Η απολυτη ηγεμονια Ερντογαν δεν ελαβε τελος στην Τουρκια,"Ο υπουργός Εξωτερικών Νίκος Δένδιας έκανε το δικό του σχόλιο για τις εκλογές στην Τουρκία λέγοντας πως «παρά τις δυτικές προβλέψεις η απόλυτη ηγεμονία Ερντογάν δεν έλαβε τέλος».Μιλώντας σε συνέντευξή του στο ραδιοφωνικό σταθμό «Alpha 989» ο Νίκος Δένδιας επεσήμανε πως:«Πάντα ελπίζουμε για το καλύτερο, αλλά προετοιμαζόμαστε και για το χειρότερο».«Η τουρκική πλευρά έχει αλλάξει τελείως ρητορική και έχει αλλάξει και πολιτική τον τελευταίο καιρό και είναι απολύτως καλοδεχούμενο μετά την επίσκεψη και τη συμπεριφορά της χώρας μετά τους σεισμούς», σημείωσε ο κ. Δένδιας για να συμπληρώσει: «Από εκεί και πέρα έχουμε πολύ δρόμο να διανύσουμε».Ερωτηθείς για τις τουρκικές φιλοδοξίες και για τον ρόλο που θέλει να παίξει στην περιοχή, απάντησε: «Αυτό που ελπίζω να καταλάβει η Τουρκία είναι ότι ακριβώς γι’ αυτές τις φιλοδοξίες η στενή και φιλική σχέση με την Ελλάδα είναι σημαντική αν όχι απαραίτητη προϋπόθεση».«Η Ελλάδα δεν έχει να χάσει κάτι από μία πλούσια και σταθερή Τουρκία. Το θέμα είναι η Τουρκία να ξεφύγει από τη λογική της νέο-οθωμανικής επιβολής», επεσήμανε.Σχολιάζοντας τις δημοσκοπήσεις στη γειτονική χώρα, ο υπουργός Εξωτερικών υπενθύμισε πως «η Τουρκία είναι μια τεράστια χώρα με τεράστιο βάθος, που δύσκολα ανιχνεύονται δημοσκοπικά».Αναφερόμενος στις εκλογές στην Ελλάδα, εξέφρασε τη βεβαιότητα πως η Νέα Δημοκρατία θα κερδίσει τις εκλογές και τόνισε ότι κατεβαίνει στις εκλογές με καθαρή θέση, «δεν κατεβαίνουμε με πρόταση συνεργασίας στις εκλογές». «Δεν πιστεύουμε στις συνεργασίες, πιστεύουμε ότι η αυτοδύναμη κυβέρνηση ενός κόμματος, του πρώτου κόμματος, πρέπει να σχηματίσει αυτοδύναμη κυβέρνηση», υπογράμμισε ο κ. Δένδιας."
newsit.gr,https://www.newsit.gr/kosmos/ekloges-stin-tourkia-anoigokleinei-to-xrimatistirio-tis-konstantinoupolis-voutia-stis-metoxes/3774020/,Εκλογές στην Τουρκία: Ανοιγοκλείνει το χρηματιστήριο της Κωνσταντινούπολης – Βουτιά στις μετοχές,18:05 09/03/2023, Ανοιγοκλεινει το χρηματιστηριο της Κωνσταντινουπολης - Βουτια 10% στο γενικο δεικτη - Πεφτει η λιρα - «Πετανε» τα CDS,"Οι εκλογές στην Τουρκία έχουν επηρεάσει και την οικονομία όπως είναι φυσικό με το χρηματιστήριο να είναι ο πρώτος δέκτης των αντιδράσεων για το αποτέλεσμα.Νωρίτερα το Χρηματιστήριο της Κωνσταντινούπολης διέκοψε τις συναλλαγές αφού ο βασικός δείκτης του κατέγραψε σήμερα πτώση 6,38% στις συναλλαγές πριν από την έναρξη της συνεδρίασης, μετά τον πρώτο γύρο των εκλογών, που έδειξε Ερντογάν και Κιλιτσντάρογλου να πρέπει να επαναλάβουν την μάχη σε δυο Κυριακές.Η εντολή για τη διακοπή των συναλλαγών εκδόθηκε στις 09:55 (ώρα Ελλάδας), αμέσως αφού είχαν αρχίσει την ίδια ώρα οι συναλλαγές που διεξάγονται πριν από την έναρξη της συνεδρίασης. Οι συναλλαγές επαναλήφθηκαν στις 10:30 (ώρα Ελλάδας).Ο δείκτης του τραπεζικού τομέα είχε σημειώσει πτώση κατά 9,54% όταν διακόπηκαν οι συναλλαγές στο χρηματιστήριο.Και η τουρκική λίρα υποχώρησε σε χαμηλό δύο μηνών σήμερα ενώ τα τουρκικά ασφάλιστρα κινδύνου (CDS) κατέγραψαν άλμα καθώς η χώρα οδεύει προς ένα δεύτερο γύρο προεδρικών εκλογών.Η λίρα υποχώρησε στο επίπεδο των 19,70 έναντι του δολαρίου τις πρώτες ώρες της διαπραγμάτευσης, τα τουρκικά ομόλογα σε δολάρια κατέγραψαν απώλειες άνω των 5 σεντς και τα CDS κατέγραψαν άλμα. Το χρηματιστήριο της Κωνσταντινούπολης εξέδωσε εντολή για αναστολή των συναλλαγών αφού ο γενικός δείκτης κατέγραψε βουτιά άνω του 6% στην προσυνεδριακή διαπραγμάτευση."
newsit.gr,https://www.newsit.gr/kosmos/tourkia-ekloges-o-sinan-ogan-ksekinise-pazaria-gia-na-stiriksei-ton-kemal-kilitsntaroglou/3774002/,Τουρκία – Εκλογές: Ο Σινάν Ογάν ξεκίνησε παζάρια για να στηρίξει τον Κεμάλ Κιλιτσντάρογλου,18:05 09/03/2023, Ο Σιναν Ογαν ξεκινησε παζαρια για να στηριξει τον Κεμαλ Κιλιτσνταρογλου ενοψει του 2ου γυρου των εκλογων στην Τουρκια,"Ο Σινάν Ογάν ξεκίνησε… παζάρια την επομένη των εκλογών της Τουρκίας, καθώς το ποσοστό που συγκεντρώνει αναμένεται να παίξει σημαντικό ρόλο στον τελικό αποτέλεσμα του δευτέρου γύρου της 28ης Μαΐου, αφού ίσως αναδείξει νέο πρόεδρο τον Κεμάλ Κιλιτσντάρογλου.Ο Σινάν Ογάν, στο 99.38% της ενσωμάτωσης, συγκεντρώνει ποσοστό 5,2% στις εκλογές της Τουρκίας, το οποίο αναμένεται να παίξει σημαντικό ρόλο στις 28 Μαΐου, εφόσον ο ίδιος υποστηρίξει τον Κεμάλ Κιλιτσντάρογλου εναντίον του Ρετζέπ Ταγίπ Ερντογάν.Ωστόσο, μιλώντας στο Der Spiegel, ο Σινάν Ογάν τόνισε ότι πράγματι θα υποστηρίξει τον Κεμάλ Κιλιτσντάρογλου στον δεύτερο γύρο των εκλογών της Τουρκίας, μόνο αν ο πρόεδρος του CHP «σπάσει τους δεσμούς του με το HDP», δηλαδή το κόμμα που στηρίζουν οι Κούρδοι και οι Αριστεροί.Sinan Oğan:""Kemal Kılıçdaroğlu'nu sadece HDP  siyasi sistemin dışında bırakılırsa desteklerim""(Der Spiegel) pic.twitter.com/H3yHpnJlaD— 23 DERECE (@yirmiucderece) May 14, 2023Sinan Oğan:""Kemal Kılıçdaroğlu'nu sadece HDP  siyasi sistemin dışında bırakılırsa desteklerim""(Der Spiegel) pic.twitter.com/H3yHpnJlaDΟ Σινάν Ογάν είναι ο τρίτος υποψήφιος πρόεδρος στις εκλογές της Τουρκίας και εντάσσεται στον χώρο της Ακροδεξιάς, γι’ αυτό και είναι εναντίον του HDP, που συμπεριλαμβάνεται στη συμμαχία της αντιπολίτευσης με επικεφαλής των Κεμάλ Κιλιτσντάρογλου."
newsit.gr,https://www.newsit.gr/kosmos/ekloges-tourkia-o-retzep-tagip-erntogan-tragoudise-apo-to-mpalkoni-tis-nikis/3773895/,Εκλογές Τουρκία: Ο Ρετζέπ Ταγίπ Ερντογάν τραγούδησε από το «μπαλκόνι της νίκης»,18:05 09/03/2023, Ο Ρετζεπ Ταγιπ Ερντογαν τραγουδησε απο το «μπαλκονι της νικης» μετα τις εκλογες - «Αλλοι ειναι στην κουζινα...»,"Την «ξεκάθαρη νίκη» του στον πρώτο γύρω των εκλογών της Τουρκίας πανηγύρισε ο Ρετζέπ Ταγίπ Ερντογάν χθες (14.5.2023) το βράδυ και ειρωνεύτηκε τον Κεμάλ Κιλιτσντάρογλου πως «άλλοι είναι στην κουζίνα, εγώ είμαι στο μπαλκόνι της νίκης».Όπως μετέδωσε ο ανταποκριτής του ΣΚΑΪ στην Κωνσταντινούπολη, Μανώλης Κωστίδης, ο Ρετζέπ Ταγίπ Ερντογάν είναι ο μεγάλος νικητής των χθεσινών εκλογών στην Τουρκία, παρά τις όποιες διαμαρτυρίες της αντιπολίτευσης, αφού μέχρι σήμερα το πρωί, συγκεντρώνει το 49.35% των ψήφων έναντι του 45% του Κεμάλ Κιλιτσντάρογλου, στο 98.82% της ενσωμάτωσης.Ο ίδιος ο Ρετζέπ Ταγίπ Ερντογάν τραγούδησε ξανά το τραγούδι που έχουν γράψει για εκείνον, το οποίο λέει «σε όσους ακούν και δεν ακούν. Σε όσους ρωτούν και σε όσους δεν ρωτούν. Εμείς τον αγαπάμε πολύ, τον αγαπάμε, τον αγαπάμε. Σε όσους ακούν και δεν ακούν. Σε όσους ρωτούν και σε όσους δεν ρωτούν. Εμείς τον αγαπάμε πολύ, τον αγαπάμε, τον αγαπάμε. Εμείς σας αγαπάμε πάρα πολύ».Μέχρι στιγμής, δεν έχουν ενσωματωθεί οι ψήφοι των Τούρκων του εξωτερικού στο εκλογικό αποτέλεσμα, ωστόσο όπως ανέφερε ο Μανώλης Κωστίδης, περισσότεροι από 26 εκατ. Τούρκοι πολίτες ψήφισαν τον Ρετζέπ Ταγίπ Ερντογάν και όλα δείχνουν πως οδεύει σε μια σαρωτική νίκη είτε στον πρώτο είτε στον δεύτερο γύρο των εκλογών.«Το αποτέλεσμα της ισχυρής αγάπης είναι εδώ. Αυτή εδώ είναι η συνάντηση των ερωτευμένων. Το αποτέλεσμα όλου αυτού του μαραθωνίου το ζούμε απόψε μαζί σας. Κάποιοι είναι στην κουζίνα, κάποιοι άλλοι είναι στο μπαλκόνι. Ευγνωμονώ τους περίπου 27 εκατομμύρια συμπολίτες μου που με ψήφισαν για να εκλεγώ πρόεδρος.https://www.youtube.com/watch?v=CRUjMGp1vw8&ab_channel=AKPartiΕυχαριστώ τους περίπου 56 εκατομμύρια συμπολίτες μου που ανεξάρτητα από την προτίμηση τους, συμμετείχαν σε αυτή τη γιορτή της δημοκρατίας. Στις εκλογές κρατήσαμε μια διαφορά με τον πιο κοντινό αντίπαλο μας με 2,6 εκατομμύρια ψήφους!», είπε από το μπαλκόνι ο Ρετζέπ Ταγίπ Ερντογάν.Από την πλευρά του ο Κιλιτσντάρογλου δήλωσε ότι οι εκλογές δεν κερδίζονται στο μπαλκόνι: «Θα νικήσουμε και θα φέρουμε δημοκρατία» είπε ο ηγέτης της ενωμένης αντιπολίτευσης«Ο Ερντογάν παρά τις συκοφαντίες και τις προσβολές του δεν κατάφερε να πάρει το αποτέλεσμα το οποίο επιθυμεί. Κανένας να μην επιχειρήσει κάποιο τετελεσμένο. Οι εκλογές δεν κερδίζονται στο μπαλκόνι. Ο κόσμος να ξέρει πως θα νικήσουμε οπωσδήποτε και στη χώρα αυτή θα φέρουμε την δημοκρατία. Σας ευχαριστώ».Πριν λίγες ημέρες, ο Κεμάλ Κιλιτσντάρογλου είχε ανεβάσει βίντεο στο Twitter μέσα από μια κουζίνα, στο οποίο διαμαρτυρόταν για τις αυξήσεις στις τιμές των προϊόντων και για τον πληθωρισμό στην οικονομία.Gerçekler. pic.twitter.com/VvL17vBaBl— Kemal Kılıçdaroğlu (@kilicdarogluk) May 11, 2023Gerçekler. pic.twitter.com/VvL17vBaBl«Αγαπημένες μου λαέ πρέπει να έρθουμε εμείς στην εξουσία έτσι ώστε η τιμή του γάλακτος να μην φτάσει τις 50 λίρες μέχρι το τέλος του έτους. Πρέπει να έρθουμε στην εξουσία, ώστε το τυρί να μην φτάσει τις 125 λίρες. Όπως κι ένα κιλό τσάι να μην φτάσει τις 110 λίρες. Να είστε πάντα καλά» τόνισε μεταξύ άλλων ο πρόεδρος του CHP, στο βίντεο που ανέβασε πριν τις εκλογές."
newsit.gr,https://www.newsit.gr/kosmos/tourkia-ekloges-olotaxos-gia-deytero-gyro-erntogan-kai-kilitsntaroglou-dilonoun-sigouroi-gia-ti-niki/3773853/,Τουρκία Εκλογές: Ολοταχώς για δεύτερο γύρο – Ερντογάν και Κιλιτσντάρογλου δηλώνουν σίγουροι για τη νίκη,18:05 09/03/2023," Ολοταχως για δευτερο γυρο στην Τουρκια - Στο 49,42% ο Ερντογαν, στο 44,95% ο Κιλιτσνταρογλου - Δηλωνουν σιγουροι για τη νικη την 28η Μαιου","Έτοιμοι για την επόμενη μεγάλη εκλογική αναμέτρηση οι Ρετζέπ Ταγίπ Ερντογάν και Κεμάλ Κιλιτσντάρογλου, ενώ και οι δύο δηλώνουν σίγουροι για τη νίκη τους στις εκλογές τις 28 Μαΐου.Οι εκλογές της 14ης Μαΐου στην Τουρκία έδωσαν προβάδισμα στον Ερντογάν αλλά όχι νίκη, ενώ η διεξαγωγή ενός δεύτερου γύρου αναμέτρησης μοιάζει πλέον αναμφίβολη. Ο Ρετζέπ Ταγίπ Ερντογάν προηγείται με ποσοστό 49,42% με καταμετρημένο το 99.38% των ψήφων και ο Κιλιτσντάρογλου συγκεντρώνει το 44,95%.Δεν πρόκειται ασφαλώς για νίκη, αλλά ούτε για καθαρή ήττα του Ερντογάν, του ισλαμοσυντηρητικού αυταρχικού ηγέτη που βρίσκεται στην εξουσία τα τελευταία είκοσι χρόνια, ο οποίος δήλωσε πεπεισμένος μπροστά σε μια θάλασσα υποστηρικτών του μέσα στη νύχτα πως «θα υπηρετήσει τη χώρα για ακόμη πέντε χρόνια».Την ίδια πεποίθησή εξέφρασε και ο αντίπαλός του, Κεμάλ Κιλιτσντάρογλου, υποσχόμενος στους δικούς του υποστηρικτές πως «θα νικήσουμε οπωσδήποτε στον δεύτερο γύρο», επικαλούμενος την «ανάγκη της κοινωνίας για αλλαγή».Έπειτα από μια εκλογική διαδικασία με συμμετοχή άνευ προηγουμένου, παρά την κρίση, και τρεις μήνες μετά τον καταστροφικό σεισμό που έπληξε τη χώρα την 6η Φεβρουαρίου, ο 69χρονος Ερντογάν που έχει αποκτήσει το προσωνύμιο «σουλτάνος», διαβεβαίωσε πως είναι «καθαρά μπροστά», ότι έχει προβάδισμα 2,6 εκατομμυρίων ψήφων, αλλά έτοιμος να «σεβαστεί» το αποτέλεσμα του δεύτερου γύρου, αν απαιτείται.«Δεν ξέρουμε ακόμη αν οι εκλογές τερματίστηκαν με αυτόν τον πρώτο γύρο αλλά αν ο λαός επέλεξε να γίνει δεύτερος γύρος, θα το σεβαστούμε», δεσμεύτηκε.Είναι η πρώτη φορά που ο Τούρκος πρόεδρος θα αναγκαστεί να συμμετάσχει σε δεύτερο γύρο, γιατί δεν κατάφερε να συγκεντρώσει πάνω από το 50% των ψήφων.Απέναντί του, ο Κεμάλ Κιλιτσντάρογλου, πρώην δημόσιος λειτουργός, 74 ετών, υποψήφιος συμμαχίας, χωρίς προηγούμενο, έξι παρατάξεων της αντιπολίτευσης, ο οποίος φερόταν να προηγείται κατά τα ινστιτούτα δημοσκοπήσεων, έστω οριακά.Η συμμαχία του αμφισβήτησε τα πρώτα αποτελέσματα, υποστηρίζοντας πως αποκρύπτεται μέρος των ψήφων υπέρ του από τα συστήματα του ανώτερου εκλογικού συμβουλίου (YSK, η εθνική εφορευτική επιτροπή της Τουρκίας).«Εμποδίζετε τη βούληση του λαού της Τουρκίας. Αλλά δεν θα μπορέσετε να εμποδίσετε αυτό που θα γίνει, δεν θα δεχτούμε ποτέ τετελεσμένα», προειδοποίησε ο Κιλιτσντάρογλου.Ο υποψήφιος που ήρθε τρίτος, ο Σινόν Ογάν, πρώην βουλευτής του ακροδεξιού εθνικιστικού MHP, που έλαβε το 5% των ψήφων, ετοιμάζεται να τις παζαρέψει, αλλά δεν ξεκαθάρισε με ποιον.Το βράδυ της Κυριακής, οι δυο βασικοί υποψήφιοι αποδύθηκαν σε μάχη αριθμών, απαιτώντας οι εκλογικοί αντιπρόσωποι των παρατάξεών τους να παραμείνουν στα εκλογικά τμήματα «μέχρι τέλους».Όλη μέρα χθες, οι κάλπες γέμιζαν με ταχύτητα από τους ενθουσιώδεις ψηφοφόρους, που σε αρκετές περιπτώσεις χρειάστηκε να περιμένουν ώρες για να ασκήσουν το εκλογικό τους δικαίωμα.Η συμμετοχή στη διαδικασία εκτιμάται πως έσπασε ρεκόρ, έφθασε κοντά στο 90%, αν και δεν έχει ανακοινωθεί επίσημα από την εφορευτική επιτροπή ακόμη.Οι περίπου 64 πολίτες με δικαίωμα ψήφου καλούνταν επίσης να αναδείξουν τα 600 μέλη της τουρκικής Βουλής με έδρα την Άγκυρα.Ο Ερντογάν είπε πως η παράταξή του, το Κόμμα Δικαιοσύνης και Ανάπτυξης (AKP), εξασφάλισε την πλειοψηφία μαζί με τον εταίρο του, το ακροδεξιό εθνικιστικό MHP.Το 2018, στις πιο πρόσφατες προεδρικές εκλογές, ο Ερντογάν κέρδισε στον πρώτο γύρο, με πάνω από το 52,5% των ψήφων. Η διεξαγωγή επαναληπτικού γύρου θα ήταν αφ’ εαυτής απογοητευτική εξέλιξη για τον αρχηγό του κράτους, που αρχικά πιστωνόταν πως ανέπτυξε τη χώρα του, της χάρισε ευημερία, προτού οι κρίσεις αρχίσουν να διαδέχονται η μια την άλλη και ο ίδιος κατηγορηθεί για αυταρχική παρέκκλιση. Ο αντίπαλός του, ο Κιλιτσντάρογλου, λέει πως θέλει να επαναφέρει «τη δημοκρατία», πιο ορθόδοξες οικονομικές πολιτικές και να υπερασπιστεί τον κοσμικό χαρακτήρα του κράτους.«Για να το πούμε απλά, θέλουμε τη γαλλική επανάσταση: ‘ισότητα, ελευθερία, αδελφοσύνη’, διότι τα τελευταία 20 χρόνια, όλα αυτά εξαφανίστηκαν», δήλωνε χθες σε πλούσια συνοικία της Κωνσταντινούπολης ο 58χρονος Ουλβί Αμιντζί, με τζιν και με τατουάζ στο χέρι.«Εγώ λέω ‘συνεχίζουμε’ με τον Ερντογάν», έλεγε αντίθετα η Νουρτζάν Σογέρ, με μαντίλα στα μαλλιά, μπροστά σε εκλογικό κέντρο του AKP στην ασιατική πλευρά της Κωνσταντινούπολης.Στην μαρτυρική Αντάκια (Αντιόχεια), νότια, που μετατράπηκε σε σωρούς από συντρίμμια όταν χτύπησε ο σεισμός του Φεβρουαρίου, ο Μεμέτ Τοπάλογλου, που πήγε από τους πρώτους στο εκλογικό τμήμα, έλεγε «χρειάζεται αλλαγή», «φτάνει».Ο Κιλιτσντάρογλου είναι υποψήφιος ενός ετερόκλιτου μετώπου άνευ προηγουμένου έξι παρατάξεων της αντιπολίτευσης, από την εθνικιστική δεξιά ως τη φιλελεύθερη κεντροαριστερά περνώντας από το πολιτικό ισλάμ, που ήλπιζε ότι θα του έδινε τη νίκη, και είχε επίσης την υποστήριξη του φιλοκουρδικού κόμματος HDP, της τρίτης πολιτικής δύναμης στη χώρα.Ο Ερντογάν έμοιαζε να βρίσκεται σε δύσκολη θέση, με τη χώρα βυθισμένη σε οικονομική κρίση, το νόμισμα να έχει χάσει τη μισή αξία του, τον πληθωρισμό στα ουράνια – πάνω από το 85% το φθινόπωρο. Παρ’ όλ’ αυτά, «ο λαός επέλεξε τη σταθερότητα και την ασφάλεια σε αυτές τις εκλογές», διαβεβαίωσε.Οι βουλευτικές και προεδρικές εκλογές που διεξήχθησαν χθες κρίνουν όχι μόνο ποιος θα κυβερνήσει την Τουρκία, κράτος μέλος του NATO και – τουλάχιστον στη θεωρία – υποψήφιο προς ένταξη στην ΕΕ, αλλά και το πώς θα την κυβερνήσει, την εξέλιξη της οικονομίας, καθώς και την εξωτερική πολιτική της, που σημαδεύτηκε από αρκετές απρόβλεπτες στροφές."
newsit.gr,https://www.newsit.gr/kosmos/ekloges-tourkia-deyteros-gyros-gia-retzep-tagip-erntogan-kai-kemal-kilitsntaroglou/3773613/,Εκλογές Τουρκία: Δεύτερος γύρος για Ρετζέπ Ταγίπ Ερντογάν και Κεμάλ Κιλιτσντάρογλου,18:05 09/03/2023, Η 28η Μαιου βγαζει προεδρο στην Τουρκια! Στο β' γυρο των εκλογων Ερντογαν και Κιλιτσνταρογλου,"Ρετζέπ Ταγίπ Ερντογάν και Κεμάλ Κιλιτσντάρογλου θα δώσουν τη δεύτερη και ακόμα μεγαλύτερη “μάχη” τους για την προεδρία της Τουρκίας στις επαναληπτικές εκλογές που θα γίνουν στις 28 Μαΐου 2023, καθώς ο “σουλτάνος” δεν κατάφερε να εξασφαλίσει το 50%, με το οποίο θα… καθάριζε από τον πρώτο γύρο.Στον πρώτο γύρο των εκλογών στην Τουρκία, ο Ρετζέπ Ταγίπ Ερντογάν συγκέντρωσε 49,4 (ενσωμάτωση στο 96,5%), παραμένοντας… ζωντανός, ενώ ο Κεμάλ Κιλιτσντάρογλου έφτασε το 44,9% και διατηρεί τις ελπίδες του για τη νίκη, που θα γράψει μία νέα σελίδα στην Ιστορία της χώρας. Ωστόσο, η αντιπολίτευση επιμένει να αμφισβητεί τα αποτελέσματα, καταγγέλλοντας “αλλοιώσεις” και συνεχείς ενστάσεις.Σε αντίθεση με το 2018, ο Ερντογάν “έχασε” την Κωνσταντινούπολη, όπως και την Άγκυρα με οριακή διαφορά. Να σημειωθεί ότι κέρδισε τις εκλογές το 2014 και το 2018 χωρίς να χρειαστεί δεύτερο γύρο (ποσοστό 51,79% το 2014 και 52,59% το 2018).Σε απόλυτο ρυθμιστή του β’ γύρου των εκλογών στην Τουρκία έχει μετατραπεί ο Σινάν Ογάν, ο οποίος βρίσκεται στην τρίτη θέση με ποσοστό 5%.Ο Σινάν Ογάν κρατά κλειστά τα χαρτιά του σχετικά με το αν θα στηρίξει τον Ρετζέπ Ταγίπ Ερντογάν ή τον Κεμάλ Κιλιτσντάρογλου στον δεύτερο γύρο: “Θα εξετάσω τις επιλογές”.“Βλέπουμε μεγάλη πιθανότητα οι εκλογές να περάσουν στον δεύτερο γύρο. Οι Τούρκοι εθνικιστές και οι κεμαλιστές είναι το κλειδί σε αυτές τις εκλογές. Όσοι μας επιτέθηκαν τις τελευταίες δύο ημέρες μετά την αποχώρηση του Ιντσέ από τις εκλογές με διάφορες πιέσεις, μας κατηγόρησαν άδικα και προσπάθησαν να μας λιντσάρουν, πρέπει να πάρουν πολλά μαθήματα από αυτή την πολιτική εικόνα. Κάθε αποτέλεσμα θα είναι καλό για το έθνος μας!”, έγραψε στο Twitter.Seçimlerin ikinci tura kalmasını yüksek bir ihtimal olarak görüyoruz. Türk milliyetçileri ve Atatürkçüler bu seçimin kilidi konumundadır. Muharrem İnce’nin seçimlerden türlü baskılarla el çektirilmesinden sonra son iki gün bize saldırıp bizi haksız yere itham ederek linç…— Dr. Sinan Oğan (@DrSinanOgan) May 14, 2023Seçimlerin ikinci tura kalmasını yüksek bir ihtimal olarak görüyoruz. Türk milliyetçileri ve Atatürkçüler bu seçimin kilidi konumundadır. Muharrem İnce’nin seçimlerden türlü baskılarla el çektirilmesinden sonra son iki gün bize saldırıp bizi haksız yere itham ederek linç…Ο πρόεδρος θεωρητικά δεν μπορεί να αναδειχθεί παρά για δυο πενταετείς θητείες.Όμως ο Ερντογάν διεκδικεί τρίτη διότι δεν λαμβάνεται υπόψη η νίκη του στις προεδρικές εκλογές του 2014, που έγινε όταν ακόμα το σύστημα ήταν κοινοβουλευτικό, έπειτα από τα 12 χρόνια που παρέμεινε στο αξίωμα του πρωθυπουργού της Τουρκίας.Ο Ερντογάν, αν εκλεγεί, θα παραμείνει πρόεδρος ως το 2028.Ο Κιλιτσντάρογλου, που θέλει να αλλάξει ξανά το σύστημα από προεδρικό σε κοινοβουλευτικό και να θεσπιστεί μια μόνο επταετής θητεία στην προεδρία, έχει υπονοήσει πως θα παραμείνει αρχηγός του κράτους μόνο για μια θητεία.ΔΕΙΤΕ ΟΣΑ ΕΓΙΝΑΝ ΚΑΤΑ ΤΗ ΔΙΑΡΚΕΙΑ ΤΗΣ ΨΗΦΟΦΟΡΙΑΣ ΚΑΙ ΜΕΤΑ ΤΗΝ ΑΝΑΚΟΙΝΩΣΗ ΤΩΝ ΑΠΟΤΕΛΕΣΜΑΤΩΝ – ΡΕΠΟΡΤΑΖ/ ΕΠΙΜΕΛΕΙΑ: ΚΑΡΟΛΙΝΑ ΜΙΣΕΛ"
newsit.gr,https://www.newsit.gr/kosmos/tourkia-kontra-erntogan-kilitsntaroglou-sto-Twitter-gia-to-apotelesma-ton-eklogon/3773726/,Τουρκία: Κόντρα Ερντογάν – Κιλιτσντάρογλου στο Twitter για το αποτέλεσμα των εκλογών,18:05 09/03/2023, Τουρκια: Κοντρα Ερντογαν – Κιλιτσνταρογλου στο Twitter για το αποτελεσμα των εκλογων,"Ο Τούρκος πρόεδρος Ρετζέπ Ταγίπ Ερντογάν δήλωσε σήμερα κατά τις 22:00 το βράδυ ότι το να βιάζεται κανείς να ανακοινώνει εκλογικά αποτελέσματα ενώ συνεχίζεται η καταμέτρηση των ψήφων, αυτό θα σήμαινε κλοπή της βούλησης του λαού, ενώ ο αντίπαλός του, ο Κεμάλ Κιλιτσντάρογλου προειδοποίησε τις εκλογικές αρχές να καταγράψουν όλα τα αποτελέσματα σε εθνικό επίπεδο.«Ενώ οι εκλογές διεξήχθησαν σε μια τόσο θετική και δημοκρατική ατμόσφαιρα και η καταμέτρηση των ψήφων συνεχίζεται, η προσπάθεια να ανακοινωθούν με βιασύνη αποτελέσματα, αυτό σημαίνει σφετερισμός της εθνικής βούλησης», έγραψε στο Twitter ο Ερντογάν στο πρώτο του μήνυμα μετά τη λήξη της ψηφοφορίας.Ο Κιλιτσντάρογλου σε δική του ανάρτηση στο Twitter ανέφερε: «Δεν θα κοιμηθούμε απόψε», προειδοποιώντας ότι όλα τα ψηφοδέλτια πρέπει να καταμετρηθούν."
newsit.gr,https://www.newsit.gr/kosmos/ekloges-tourkia-me-neyriko-klonismo-i-aksener-espase-tzami-kai-xastoukise-astynomiko/3773728/,Εκλογές Τουρκία: Με νευρικό κλονισμό η Ακσενέρ – Έσπασε τζάμι και χαστούκισε αστυνομικό,18:05 09/03/2023, Επαθε νευρικο κλονισμο η Ακσενερ: «Δεν σας ειπα οτι δεν μπορουμε να κερδισουμε;» - Εσπασε τζαμι και χαστουκισε αστυνομικο,"Για νευρικό κλονισμό της πρόεδρου του Καλού Κόμματος, Μεράλ Ακσενέρ κάνουν λόγο ΜΜΕ της Τουρκίας τονίζοντας ότι χαστούκισε αστυνομικό.Σύμφωνα με το ρεπορτάζ της Yeni Şafak η Μεράλ Ακσενέρ, έπαθε νευρικό κλονισμό στα κεντρικά γραφεία και φέρεται να φώναζε: «Δεν σας είπα ότι δεν μπορούμε να κερδίσουμε;».Στο δημοσίευμα τονίζεται ότι η Μεράλ Ακσενέρ έσπασε ένα τζάμι και ότι έδωσε χαστούκι σε έναν αστυνομικό. «Οι εικόνες των στιγμών της κρίσης καταγράφηκαν από πρακτορείο ειδήσεων, αλλά οι εικόνες διαγράφηκαν μετά από έντονη επιμονή των μελών του κόμματος», αναφέρεται χαρακτηριστικά. Όπως γράφει η Yeni Safak, στο σημείο έφτασε μεγάλος αριθμός αστυνομικών."
newsit.gr,https://www.newsit.gr/kosmos/tourkia-ekloges-stin-agkyra-o-erntogan-eftiaksan-mpalkoni-gia-na-ekfonisei-tin-nikitiria-omilia-tou/3773579/,Τουρκία εκλογές: Στην Άγκυρα ο Ερντογάν – Έφτιαξαν μπαλκόνι για να εκφωνήσει την νικητήρια ομιλία του,18:05 09/03/2023, Στην Αγκυρα ο Ερντογαν – Εφτιαξαν μπαλκονι για να εκφωνησει την νικητηρια ομιλια του,"Τα πρώτα αποτελέσματα των εκλογών στην Τουρκία φέρνουν τον Ρετζέπ Ταγίπ Ερντογάν να προηγείται και στο στρατόπεδο του προέδρου της χώρας είναι διάχυτη η αισιοδοξία για νίκη.Ο Ρετζέπ Ταγίπ Ερντογάν μάλιστα ταξίδεψε αιφνιδιαστικά στην πρωτεύουσα της Τουρκίας, Άγκυρα όπως μεταδίδει η ΕΡΤ.Στην Άγκυρα, ήδη από τις 16:30 έχουν ξεκινήσει να ετοιμάζουν το μπαλκόνι, από το οποίο πρόκειται ο Ερντογάν να βγάλει τον προεδρικό του λόγο.Από την άλλη το αρχηγείο του Ερντογάν στην Κωνσταντινούπολη έχει αρχίσει να γεμίζει με κόσμο, λίγες ώρες πριν από την ανακοίνωση των αποτελεσμάτων των εκλογών στην Τουρκία.Εκεί βρίσκονται οπαδοί του που κρατούν σημαίες και κομποσκοίνια, αφού το μουσουλμανικό αίσθημα είναι πολύ έντονο.Μάλιστα, σε αυτό το κτίριο, βρίσκεται και ο υπουργός Εσωτερικών Σουλεϊμάν Σοϊλού."
newsit.gr,https://www.newsit.gr/kosmos/ekloges-tourkia-ta-prota-apotelesmata-gia-retzep-tagip-erntogan-kai-kemal-kilitsntaroglou/3773494/,Εκλογές Τουρκία: Τα πρώτα αποτελέσματα για Ρετζέπ Ταγίπ Ερντογάν και Κεμάλ Κιλιτσντάρογλου,18:05 09/03/2023, Live οι εκλογες στην Τουρκια: Κατω απο το 50% ο Ερντογαν - Ολοταχως για δευτερο γυρο!,"Η μεγάλη στιγμή έφτασε για τον Ρετζέπ Ταγίπ Ερντογάν και τον Κεμάλ Κιλιτσντάρογλου, καθώς ανακοινώνονται τα αποτελέσματα των βουλευτικών και προεδρικών εκλογών στην Τουρκία.Σύμφωνα με τα πρώτα αποτελέσματα, ο Ρετζέπ Ταγίπ Ερντογάν έχει προβάδισμα.Περισσότεροι από 64 εκατομμύρια ψηφοφόροι προσήλθαν στις κάλπες, σε κάθε γωνιά της Τουρκίας, για τις βουλευτικές και προεδρικές εκλογές. Μεταξύ αυτών και 5,2 εκατομμύρια νέοι που ψήφισαν για πρώτη φορά. Τα εκλογικά τμήματα άνοιξαν στις 8 το πρωί και έκλεισαν στις 5 το απόγευμα.ΛΕΠΤΟ ΠΡΟΣ ΛΕΠΤΟ ΟΙ ΕΞΕΛΙΞΕΙΣ – ΡΕΠΟΡΤΑΖ/ ΕΠΙΜΕΛΕΙΑ: ΚΑΡΟΛΙΝΑ ΜΙΣΕΛΣτις εκλογές θα αναδειχθούν με αναλογικό σύστημα τα 600 μέλη του τουρκικού κοινοβουλίου, ο ρόλος του οποίου υποβαθμίστηκε μετά την αναθεώρηση του Συντάγματος το 2017 και τη θέσπιση προεδρικού συστήματος.Η συμμαχία του AKP του Ερντογάν και των συμμάχων του, του Κινήματος Εθνικιστικής Δράσης (MHP), έχει την πλειοψηφία.Η αντιπολίτευση φιλοδοξεί όχι μόνο να ανατρέψει την ισορροπία ισχύος αλλά να εξασφαλίσει πλειοψηφία δύο τρίτων, ώστε να μπορεί να προχωρήσει σε νέα αναθεώρηση του Συντάγματος.Η συγκατοίκηση είναι πιθανή, αλλά δυσκολέψει τη διακυβέρνηση.Ο πρόεδρος θεωρητικά δεν μπορεί να αναδειχθεί παρά για δυο πενταετείς θητείες.Όμως ο Ερντογάν διεκδικεί τρίτη διότι δεν λαμβάνεται υπόψη η νίκη του στις προεδρικές εκλογές του 2014, που έγινε όταν ακόμα το σύστημα ήταν κοινοβουλευτικό, έπειτα από τα 12 χρόνια που παρέμεινε στο αξίωμα του πρωθυπουργού της Τουρκίας.Ο Ερντογάν, αν εκλεγεί, θα παραμείνει πρόεδρος ως το 2028.Ο Κιλιτσντάρογλου, που θέλει να αλλάξει ξανά το σύστημα από προεδρικό σε κοινοβουλευτικό και να θεσπιστεί μια μόνο επταετής θητεία στην προεδρία, έχει υπονοήσει πως θα παραμείνει αρχηγός του κράτους μόνο για μια θητεία."
newsit.gr,https://www.newsit.gr/kosmos/tourkia-oi-ekloges-kai-ta-paratragouda-tous-o-genitsaros-oi-astheneis-kai-alles-istories/3773513/,"Τουρκία: Οι εκλογές και τα παρατράγουδά τους – Ο γενίτσαρος, οι ασθενείς και άλλες ιστορίες",18:05 09/03/2023," Οι εκλογες στην Τουρκια και τα παρατραγουδα τους - Ο γενιτσαρος, οι ασθενεις και αλλες ιστοριες","Άλλος πήγε με το άλογό του. Άλλος με το οξυγόνο. Άλλον τον πήγαν με φορείο. Οι εκλογές στην Τουρκία συγκεντρώνουν πάνω τους τα βλέμματα όλου του κόσμου. Και τα ευτράπελά τους δεν τα παραβλέπει κανείς!Οι εντάσεις δεν έλειψαν, οι εκλογές στην Τουρκία γίνονται σε κλίμα πόλωσης. Στις κάλπες, που έκλεισαν στις 17:00 (ώρα Ελλάδας), η συμμετοχή αγγίζει το 90%. Και πως να μην είναι τρομακτικό το ποσοστό της συμμετοχής όταν οι ψηφοφόροι πήγαν… «σηκωτοί» ή τους πήγαν την κάλπη σπίτι.Το… βραβείο, ίσως, το παίρνει ο 33χρονος Bişgin που σύμφωνα με τις φωτογραφίες που δημοσίευσε το πρακτορείο Anadolu, πήγε στο εκλογικό κέντρο πάνω σε άλογο και ντυμένος γενίτσαρος…«Ήθελα να γιορτάσω» είπε ο Τούρκος ψηφοφόρος, σημειώνοντας ότι οι εκλογές είναι η γιορτή της Δημοκρατίας. Και επέλεξε να πάει με το άλογό του (σ.σ. είναι και προπονητής ιππασίας) για να προκαλέσει το ενδιαφέρον του κόσμου.Και το κατάφερε… Σημειωτέον, ότι δεν ήταν ο μόνος που πήγε να ψηφίσει με παραδοσιακή στολή…Colorful images from Türkiye’s presidential and parliamentary elections show citizens in traditional costumes casting their votes pic.twitter.com/PbAhKpSFDk— ANADOLU AGENCY (@anadoluagency) May 14, 2023Colorful images from Türkiye’s presidential and parliamentary elections show citizens in traditional costumes casting their votes pic.twitter.com/PbAhKpSFDkKimi yeniçeri kıyafetiyle, kimi de Hacivat kostümüyle sandıkta oyunu kullandı Sandık başına çeşitli kıyafetleriyle gelen seçmenler, vatandaşların ilgisiyle karşılaştı https://t.co/iGPcxWxMWA pic.twitter.com/i46PP90nZS— ANADOLU AJANSI (@anadoluajansi) May 14, 2023Kimi yeniçeri kıyafetiyle, kimi de Hacivat kostümüyle sandıkta oyunu kullandı Sandık başına çeşitli kıyafetleriyle gelen seçmenler, vatandaşların ilgisiyle karşılaştı https://t.co/iGPcxWxMWA pic.twitter.com/i46PP90nZShttps://twitter.com/anadoluimages/status/1657712774754058241?s=20Εντύπωση προκάλεσε και ο άνδρας που πήρε το… τραπέζι του ανά χείρας για να πάει να ψηφίσει (σ.σ. για να χτυπήσει δυνατά τη σφραγίδα, όπως κάνουν οι ψηφοφόροι του Κιλιτσντάρογλου), αλλά και ένα ζευγάρι, γαμπρός και νύφη, που και το γάμο δεν έχασαν αλλά ούτε και την ψήφο!Oy kullanmaya kendi masasıyla giden bir vatandaş:""Devlet malına zarardan içeri girmemek için evden bir tane masayı sırtladım, oy vermeye gidiyorum."" pic.twitter.com/TgrdjLZixR— PUBLIC (@publichaber) May 14, 2023Oy kullanmaya kendi masasıyla giden bir vatandaş:""Devlet malına zarardan içeri girmemek için evden bir tane masayı sırtladım, oy vermeye gidiyorum."" pic.twitter.com/TgrdjLZixRSancaktepe’de gelin ve damat oy kullanmaya geldi pic.twitter.com/gFbLVQmJ8W— milliyet.com.tr (@milliyet) May 14, 2023Sancaktepe’de gelin ve damat oy kullanmaya geldi pic.twitter.com/gFbLVQmJ8WΆλλοι, πάλι, δεν πήγαν μόνοι τους. Τους πήγαν σηκωτούς. Από το νοσοκομείο, στο εκλογικό κέντρο, με το φορείο.Bursa'da 84 yaşındaki yatalak hasta Rahmi Altıkardeş, 5'inci kattaki evinden sedye ile alınıp, getirildiği okulda oyunu kullandı.— Yeni Şafak (@yenisafak) May 14, 2023Bursa'da 84 yaşındaki yatalak hasta Rahmi Altıkardeş, 5'inci kattaki evinden sedye ile alınıp, getirildiği okulda oyunu kullandı.Άλλοι, πήγαν παρόλο που έπρεπε να έχουν μαζί τους φιάλη οξυγόνου εξαιτίας αναπνευστικών προβλημάτων.Κι άλλους δεν τους… άφησαν, όπως ένας νεαρός που κλείδωσε τον πατέρα του στο σπίτι!Πολλοί ήταν και οι ψηφοφόροι που παρά τα 100+ χρόνια τους, δεν το έβαλαν κάτω και βρέθηκαν στο εκλογικό κέντρο όπου επρόκειτο να ψηφίσουν. Μια… τυχερή, μάλιστα, συνάντησε και τον Ρετζέπ Ταγίπ Ερντογάν.Μια άλλη, 114 ετών, δεν έκρυψε ότι προσεύχεται για τον Ερντογάν.114 YAŞINDA SANDIĞA GİDEREK OY KULLANDIİstanbul Sarıyer'de 1909 doğumlu Hacer Babal isimli vatandaş sandığa gitti. Sınıfa tekerlekli sandalye ile getirilen Hacer nine, refakatçisi eşliğinde oyunu verdi. pic.twitter.com/ULcC9R11D1— Takvim (@takvim) May 14, 2023114 YAŞINDA SANDIĞA GİDEREK OY KULLANDIİstanbul Sarıyer'de 1909 doğumlu Hacer Babal isimli vatandaş sandığa gitti. Sınıfa tekerlekli sandalye ile getirilen Hacer nine, refakatçisi eşliğinde oyunu verdi. pic.twitter.com/ULcC9R11D1Ο οποίος, όταν πήγε να ψηφίσει με τη σύζυγό του, Εμινέ, έβαλε και το χέρι στην τσέπη για να μοιράσει λεφτά…. Καθώς περίμενε στην ουρά για να έρθει η σειρά του να ψηφίσει, ο Τούρκος πρόεδρος άρχισε να μοιράζει λίρες σε παιδάκια!The President of Turkey arrives to vote – and distributes cash to children pic.twitter.com/ET3YCctvR6— Amichai Stein (@AmichaiStein1) May 14, 2023The President of Turkey arrives to vote – and distributes cash to children pic.twitter.com/ET3YCctvR6Ο Κιλιτσντάρογλου δεν έκανε κάτι αντίστοιχο όταν πήγε να ψηφίσει, αλλά οι ψηφοφόροι του προκάλεσαν αίσθηση με μια συμβολική κίνηση. Τι έκαναν; Χτυπούσαν πολύ δυνατά τη σφραγίδα και με αυτόν τον τρόπο στέλνουν το έστελναν ότι ψήφισαν τον μεγάλο αντίπαλο του Ρετζέπ Ταγίπ Ερντογάν.Tüm Türkiye geneli sandıklar pic.twitter.com/nGKAN16Shb— Oğuzhan Bonaparte (@oguzyigitt) May 14, 2023Tüm Türkiye geneli sandıklar pic.twitter.com/nGKAN16ShbΟι σφραγίδες είχαν την… τιμητική τους και σε άλλο ένα «επεισόδιο»: Στη Σανλιούρφα στη νοτιαοανατολική Τουρκία και σε βίντεο που ανέβηκε στα social media φαίνεται να σφραγίζει δεκάδες ψηφοδέλτια και να βάζει την ειδική σφραγίδα μόνο στον Ερντογάν.Sosyal medyaya yansıyan bu görüntüler Şanlıurfa Harran ilçesi, Minare köyünde çekilmiştir. Önce sandık kurulu üyelerimiz darp edilmiş sonra bu görüntüler ortaya çıkmıştır. Yetkili avukat arkadaşlarımız ilgili köye yönlendirilmiş ve İlçe Seçim Kuruluna itiraz edilmiştir.Bu arada… pic.twitter.com/Yh1lyJjvqq— Oğuz Kaan Salıcı (@oguzksalici) May 14, 2023Sosyal medyaya yansıyan bu görüntüler Şanlıurfa Harran ilçesi, Minare köyünde çekilmiştir. Önce sandık kurulu üyelerimiz darp edilmiş sonra bu görüntüler ortaya çıkmıştır. Yetkili avukat arkadaşlarımız ilgili köye yönlendirilmiş ve İlçe Seçim Kuruluna itiraz edilmiştir.Bu arada… pic.twitter.com/Yh1lyJjvqqΜόλις τα μέλη της εφορευτικής επιτροπής αντελήφθησαν τι συνέβη προσπάθησαν να τον απομακρύνουν, ενώ ο ίδιος δε δίστασε να τους επιτεθεί, χτυπώντας τους.Ξύλο «έπεσε» και στην πόλη Νίσιβις στην επαρχία Σιρνάκ, όταν μέλη κόμματος προσπάθησαν να ανοίξουν την κάλπη. Η εφορευτική επιτροπή προσπάθησε να τον αποτρέψει με αποτέλεσμα να σημειωθεί ένταση.Şırnak'ın Şenoba ilçesinde Yeşil Sol Parti sandık görevlileri, açık oy kullanımına engel olmak isteyen eski korucubaşı Şehmus Babat ve çocuklarına saldırdı. pic.twitter.com/PYzdgdjQ3K— EHA MEDYA (@eha_medya) May 14, 2023Şırnak'ın Şenoba ilçesinde Yeşil Sol Parti sandık görevlileri, açık oy kullanımına engel olmak isteyen eski korucubaşı Şehmus Babat ve çocuklarına saldırdı. pic.twitter.com/PYzdgdjQ3KΟ Λατόφ Οζέλ περιφερειάρχης και μέλος AKP εμφανίστηκε στο εκλογικό κέντρο με τους μπράβους του και άρχισε να παρενοχλεί την εφορευτική επιτροπή, εμποδίζοντας το απόρρητο της διαδικασίας."
newsit.gr,https://www.newsit.gr/kosmos/tourkia-ekloges-giagia-114-eton-psifise-stin-konstantinoupoli-proseyxomai-gia-ton-erntogan/3773423/,Τουρκία εκλογές: Γιαγιά 114 ετών ψήφισε στην Κωνσταντινούπολη – «Προσεύχομαι για τον Ερντογάν»,18:05 09/03/2023, Ψηφοφορος ετων... 114 στην Κωνσταντινουπολη - «Προσευχομαι για τον Ερντογαν»,"Μια υπεραιωνόβια γιαγιά ηλικίας 114 ετών αποφάσισε να ασκήσει το εκλογικό της δικαίωμα και έριξε τη δική της ψήφο στις εκλογές της Τουρκίας, ενώ νωρίτερα ακόμα μια ηλικιωμένη 112 ετών ψήφισε σε εκλογικό τμήμα κοντά στην Τραπεζούντα.Γεννημένη το 1909, στo Rise, η Hacer Babal προσήλθε με τη βοήθεια συγγενών σε εκλογικό τμήμα της Κωνσταντινούπολης για να ψηφίσει στις εκλογές της Τουρκίας.Αφού άσκησε το εκλογικό της δικαίωμα η ίδια μίλησε στα τουρκικά κανάλια λέγοντας ότι ψήφισε τον Ρετζέπ Ταγίπ Ερντογάν και πως προσεύχεται γι’ αυτόν.114 YAŞINDA SANDIĞA GİDEREK OY KULLANDIİstanbul Sarıyer'de 1909 doğumlu Hacer Babal isimli vatandaş sandığa gitti. Sınıfa tekerlekli sandalye ile getirilen Hacer nine, refakatçisi eşliğinde oyunu verdi. pic.twitter.com/ULcC9R11D1— Takvim (@takvim) May 14, 2023114 YAŞINDA SANDIĞA GİDEREK OY KULLANDIİstanbul Sarıyer'de 1909 doğumlu Hacer Babal isimli vatandaş sandığa gitti. Sınıfa tekerlekli sandalye ile getirilen Hacer nine, refakatçisi eşliğinde oyunu verdi. pic.twitter.com/ULcC9R11D1Νωρίτερα, ακόμα μια ηλικιωμένη η Γκιουλού Ντογάν προσήλθε στις κάλπες στην επαρχία Γκιουμούσχανε, νοτιοδυτικά της Τραπεζούντας για να ψηφίσει. Η Ντογάν είναι 112 ετών!Gümüşhane’nin en yaşlı bireyi olan 112 yaşındaki Güllü Doğan, oyunu yürüyerek geldiği sandıkta kullandı ve hayırlı olsun dileklerini ilettihttps://t.co/AgizkiJ2AG pic.twitter.com/LesluuJTeG— milliyet.com.tr (@milliyet) May 14, 2023Gümüşhane’nin en yaşlı bireyi olan 112 yaşındaki Güllü Doğan, oyunu yürüyerek geldiği sandıkta kullandı ve hayırlı olsun dileklerini ilettihttps://t.co/AgizkiJ2AG pic.twitter.com/LesluuJTeG"
newsit.gr,https://www.newsit.gr/kosmos/ekloges-tourkia-ta-prota-paratragouda-oi-dekades-sfragides-ston-erntogan-kai-o-thermoaimos-perifereiarxis/3773367/,Εκλογές Τουρκία: Τα πρώτα παρατράγουδα – Οι δεκάδες σφραγίδες στον Ερντογάν και ο θερμόαιμος περιφερειάρχης,18:05 09/03/2023, Τα πρωτα παρατραγουδα στην Τουρκια: Δεκαδες σφραγιδες στον Ερντογαν και ο περιφερειαρχης που ηθελε να ανοιξει την καλπη,"Σε πλήρη εξέλιξη βρίσκονται οι εκλογές στην Τουρκία, χωρίς μέχρι στιγμής, να έχουν καταγραφεί σοβαρά προβλήματα και εντάσεις.Ωστόσο, τα παρατράγουδα δεν έλειψαν. Στην περιοχή Σανλιούρφα στην Νοτιαοανατολική Τουρκία, ένας άνδρας θέλησε να δώσει τη δική του ψήφο… «διαμαρτυρίας» για όλες τις γυναίκες, ψηφίζοντας «δαγκωτό» Ερντογάν στις εκλογές.Σε βίντεο που ανέβηκε στα μέσα κοινωνικής δικτύωσης φαίνεται ο άνδρας να σφραγίζει δεκάδες ψηφοδέλτια και να βάζει την ειδική σφραγίδα μόνο στον Ερντογάν.Μόλις τα μέλη της εφορευτικής επιτροπής αντελήφθησαν τι συνέβη προσπάθησαν να τον απομακρύνουν, ενώ ο ίδιος δε δίστασε να τους επιτεθεί, χτυπώντας τους.Ο άνδρας συνελήφθη και η εκλογική διαδικασία συνεχίζεται κανονικά.Sosyal medyaya yansıyan bu görüntüler Şanlıurfa Harran ilçesi, Minare köyünde çekilmiştir. Önce sandık kurulu üyelerimiz darp edilmiş sonra bu görüntüler ortaya çıkmıştır. Yetkili avukat arkadaşlarımız ilgili köye yönlendirilmiş ve İlçe Seçim Kuruluna itiraz edilmiştir.Bu arada… pic.twitter.com/Yh1lyJjvqq— Oğuz Kaan Salıcı (@oguzksalici) May 14, 2023Sosyal medyaya yansıyan bu görüntüler Şanlıurfa Harran ilçesi, Minare köyünde çekilmiştir. Önce sandık kurulu üyelerimiz darp edilmiş sonra bu görüntüler ortaya çıkmıştır. Yetkili avukat arkadaşlarımız ilgili köye yönlendirilmiş ve İlçe Seçim Kuruluna itiraz edilmiştir.Bu arada… pic.twitter.com/Yh1lyJjvqqΞύλο «έπεσε» και στην πόλη Νίσιβις στην επαρχία Σιρνάκ, όταν μέλη κόμματος προσπάθησαν να ανοίξουν την κάλπη. Η εφορευτική επιτροπή προσπάθησε να τον αποτρέψει με αποτέλεσμα να σημειωθεί ένταση.Ειδικότερα, ο Λατόφ Οζέλ περιφερειάρχης και μέλος AKP εμφανίστηκε στο εκλογικό κέντρο με τους μπράβους του και άρχισε να παρενοχλεί την εφορευτική επιτροπή, εμποδίζοντας το απόρρητο της διαδικασίας. Σχετικό βίντεο διέρρευσε στα social media.Στο βίντεο μάλιστα διακρίνεται ένας άνδρας να κρατά σφιχτά την κάλπη με τα δυο του χέρια, όταν ο Οζέλ τον πλησιάζει και του δίνει μια μπουνιά.Şırnak'ın Şenoba ilçesinde Yeşil Sol Parti sandık görevlileri, açık oy kullanımına engel olmak isteyen eski korucubaşı Şehmus Babat ve çocuklarına saldırdı. pic.twitter.com/PYzdgdjQ3K— EHA MEDYA (@eha_medya) May 14, 2023Şırnak'ın Şenoba ilçesinde Yeşil Sol Parti sandık görevlileri, açık oy kullanımına engel olmak isteyen eski korucubaşı Şehmus Babat ve çocuklarına saldırdı. pic.twitter.com/PYzdgdjQ3K"
newsit.gr,https://www.newsit.gr/kosmos/ekloges-tourkia-to-Twitter-epevale-logokrisia-se-anartiseis-apo-ti-xora-gia-ti-maxi-tis-kalpis/3773375/,Εκλογές Τουρκία: Το Twitter επέβαλε λογοκρισία σε αναρτήσεις από τη χώρα για τη μάχη της κάλπης,18:05 09/03/2023, Το Twitter επεβαλε λογοκρισια στις εκλογες στην Τουρκια – Οργισμενη απαντηση του Μασκ στην κριτικη,"Το Twitter επέβαλε λογοκρισία σε κάποιες αναρτήσεις από την Τουρκία που έχουν να κάνουν με τις σημερινές (14.5.2023) εκλογές στη χώρα και όπως είναι φυσικό ο ιδιοκτήτης του, Έλον Μασκ και η εταιρεία δέχτηκαν μπαράζ πυρών από τους επικριτές της κίνησης αυτής.Όλα ξεκίνησαν όταν ο επίσημος λογαριασμός Global Government Affairs του Twitter, που ανήκει στον Έλον Μασκ, ανέφερε σε σημερινή ανάρτησή του ότι θα λογοκρίνει το περιεχόμενο κάποιων tweets από την Τουρκία που έχουν να κάνουν με τις εκλογές στη χώρα.Το εν λόγω τουιτάρισμα ανέφερε για το θέμα της λογοκρισίας σε κάποιες αναρτήσεις που έχουν να κάνουν με τις εκλογές στην Τουρκία.Αναλυτικά η ανάρτηση ανέφερε:«Σε απάντηση στη νομική διαδικασία και για να διασφαλίσουμε ότι το Twitter παραμένει διαθέσιμο στον λαό της Τουρκίας, έχουμε λάβει μέτρα για να περιορίσουμε την πρόσβαση σε κάποιο περιεχόμενο στην Τουρκία σήμερα».In response to legal process and to ensure Twitter remains available to the people of Turkey, we have taken action to restrict access to some content in Turkey today.— Twitter Global Government Affairs (@GlobalAffairs) May 13, 2023In response to legal process and to ensure Twitter remains available to the people of Turkey, we have taken action to restrict access to some content in Turkey today.Ο Έλον Μασκ είχε δηλώσει όταν είχε αγοράσει το Twitter ότι είναι υπέρ της ελευθερίας του λόγου και γι΄ αυτό αποφάσισε να επενδύσει στην πλατφόρμα αυτή. «Επένδυσα στο Twitter, καθώς πιστεύω στις δυνατότητές του να είναι η πλατφόρμα για την ελευθερία του λόγου σε όλο τον κόσμο και πιστεύω ότι η ελευθερία του λόγου είναι μια κοινωνική επιταγή για μια λειτουργική δημοκρατία», είχε πει ο Έλον Μασκ.Έτσι δεν ήταν τυχαίο ότι η σημερινή απόφαση του Twitter να κάνει λογοκρισία σε κάποιες αναρτήσεις από την Τουρκία για τις εκλογές ξεσήκωσε πολύ κόσμο και φυσικά η… μπάλα της κριτικής πήρε και τον ιδιοκτήτη της πλατφόρμας τον Έλον Μασκ.Ο αρθρογράφος του Bloomberg, Matthew Yglesias, επιτέθηκε στον Έλον Μασκ για το όλο θέμα μέσω ανάρτησής του και είπε ότι ο Αμερικανός επιχειρηματίας συμφώνησε να λογοκρίνει το Twitter στην Τουρκία.Ο ιδιοκτήτης της πλατφόρμας δεν άφησε την κριτική του αρθρογράφου του Bloomberg να περάσει έτσι και του απάντησε με σκληρό τρόπο, τονίζοντας ότι η… μερική λογοκρισία ήταν η καλύτερη επιλογή από το περιοριστεί τελείως η πρόσβαση στην πλατφόρμα σε όλους στην Τουρκία.«Σου έπεσε κάτω ο εγκέφαλός σου, Yglesias;», ανέφερε ο Έλον Μασκ και συνέχισε: «Η καλύτερη επιλογή θα ήταν να περιοριστεί πλήρως το Twitter ή να περιοριστεί η πρόσβαση σε ορισμένα tweets. Ποιό θέλεις;».What Wikipedia did: we stood strong for our principles and fought to the Supreme Court of Turkey and won.  This is what it means to treat freedom of expression as a principle rather than a slogan. https://t.co/tHkx1Wa06r— Jimmy Wales (@jimmy_wales) May 13, 2023What Wikipedia did: we stood strong for our principles and fought to the Supreme Court of Turkey and won.  This is what it means to treat freedom of expression as a principle rather than a slogan. https://t.co/tHkx1Wa06rΗ λογοκρισία στο Twitter δίνει και παίρνει επί των ημερών του Έλον Μασκ και μάλιστα φαίνεται να έχουν απαγορευτεί τουλάχιστον 30% περισσότερα Tweets από εκείνα που είχαν «κοπεί» από την προηγούμενη διοίκηση.Μεταξύ των πιο αμφιλεγόμενων λογοκρισιών ήταν αυτή που είχε γίνει σε ντοκιμαντέρ του BBC που ασκούσε κριτική στον Ινδό πρωθυπουργό Ναρέντρα Μόντι.Όσο για την απόφαση να γίνει λογοκρισία στην Τουρκία, πολλοί λένε ότι ο Έλον Μασκ πήρε την απόφαση αυτή, λόγω των σχέσεων που έχει με τον Ρετζέπ Ταγίπ Ερντογάν. Η εταιρεία SpaceX του Μασκ είχε συνεργαστεί με τη τουρκική κυβέρνηση στην κατασκευή δορυφόρων, ενώ συνεργάζονταν με τους Τούρκους και στην παραγωγή μπαταριών λιθίου.Ο Τούρκος πρόεδρος δέχεται συνέχεια πυρά από επικριτές του στο Twitter και δεν είναι λίγοι εκεί που πιστεύουν ότι ο Μασκ θέλησε να τον… προστατεύσει ενόψει των εκλογών.Ο Ρετζέπ Ταγίπ Ερντογάν, πάντως, κάτι ξέρει από… λογοκρισίες. Ο πρόεδρος της Τουρκίας είχε απαγορεύσει το Twitter στη χώρα πριν από τις εκλογές του 2014."
newsit.gr,https://www.newsit.gr/kosmos/tourkia-ekloges-i-symvoliki-kinisi-ton-ypostirikton-tou-kemal-kilitsntaroglou-ti-stigmi-pou-psifizoun/3773353/,Τουρκία – Εκλογές: Η συμβολική κίνηση των υποστηρικτών του Κεμάλ Κιλιτσντάρογλου τη στιγμή που ψηφίζουν,18:05 09/03/2023, Viral οι... θορυβωδεις ψηφοφοροι στην Τουρκια! Η συμβολικη κινηση των υποστηρικτων του Κιλιτσνταρογλου τη στιγμη που ψηφιζουν,"Το γύρο των social media κάνουν οι… θορυβώδεις ψηφοφόροι, στις εκλογές της Τουρκίας.Ακολουθώντας την… άτυπη “συμφωνία” που έχουν κάνει οι ψηφοφόροι του Κεμάλ Κιλιτσντάρογλου, χτυπούν πολύ δυνατά τη σφραγίδα, σαν μια συμβολική κίνηση.Όπως θα ακούσετε και στο παρακάτω βίντεο, ο ήχος της σφραγίδας ακούγεται δυνατά και με αυτόν τον τρόπο στέλνουν το μήνυμα ότι ψήφισαν τον μεγάλο αντίπαλο του Ρετζέπ Ταγίπ Ερντογάν.Tüm Türkiye geneli sandıklar pic.twitter.com/nGKAN16Shb— Oğuzhan Bonaparte (@oguzyigitt) May 14, 2023Tüm Türkiye geneli sandıklar pic.twitter.com/nGKAN16ShbΜάλιστα κυκλοφόρησαν και τα σχετικά χιουμοριστικά βίντεο….Allahu Ekber diyerek şu şekil bastım pusulaya  pic.twitter.com/p130UWWyJl— Baddies Cehennem (@BaddiesCehennem) May 14, 2023Allahu Ekber diyerek şu şekil bastım pusulaya  pic.twitter.com/p130UWWyJlhttps://twitter.com/kaanurgancioglu/status/1657676794097549313?t=wTmvQwbKxBWt4oE_wZG4tQ&s=08Oy kullanmaya gitmişizdir.  pic.twitter.com/CvL8HI7NMF— deniz atam ® (@denizatam) March 26, 2023Oy kullanmaya gitmişizdir.  pic.twitter.com/CvL8HI7NMF"
newsit.gr,https://www.newsit.gr/kosmos/kemal-kilitsntaroglou-poios-einai-o-gkanti-tis-tourkias-o-anthropos-pou-thelei-na-riksei-ton-erntogan/3773334/,"Κεμάλ Κιλιτσντάρογλου: Ποιος είναι ο «Γκάντι της Τουρκίας», ο άνθρωπος που θέλει να ρίξει τον Ερντογάν",18:05 09/03/2023," Κεμαλ Κιλιτσνταρογλου: Ποιος ειναι ο «Γκαντι της Τουρκιας», ο «γραφειοκρατης που βρισκει βελονα στ’ αχυρα»","Από το 2002, τον Ρετζέπ Ταγίπ Ερντογάν τον… έχουμε μάθει από την καλή κι από την ανάποδη. Ο Κεμάλ Κιλιντσάντογλου, είναι ένας άγνωστος. Ένας άγνωστος Χ.Ποιος είναι λοιπόν ο άνθρωπος που θέλει να διώξει τον Ερντογάν από την εξουσία ύστερα από 21 ολόκληρα χρόνια για να γίνει ο πρόεδρος. Ποιος είναι ο Κεμάλ Κιλιτσντάρολγου, ο ΚΚ, ο άνθρωπος που αποκαλούν «Γκάντι της Τουρκίας».Ο Κεμάλ Κιλιτσντάρολου είναι 74 ετών. Γεννήθηκε στις 17 Δεκεμβρίου του 1948 σε ένα χωριό στην περιοχή Τούντζελι της ανατολικής Ανατολίας. Κατάγεται από οικογένεια Αλεβιτών. Οι Αλεβίτες είναι μια εθνική-θρησκευτική μειονότητα στην Τουρκία. Είναι το τέταρτο από τα επτά παιδιά και το μόνο στην οικογένεια που έχει σπουδάσει, καθώς αποφοίτησε στην Άγκυρα με πτυχίο στα οικονομικά.Ο πατέρας του ήταν δημόσιος υπάλληλος και το δρόμο του, στα πρώτα χρόνια της επαγγελματικής του ζωής, ακολούθησε κι εκείνος. Ο «ΚΚ», όπως τον αποκαλούν από τα αρχικά του ονόματος και του επωνύμου του, μοιράζει πολύ με τον Μαχάτμα Γκάντι. Και γι’ αυτό πολλοί τον έχουν αποκαλέσει «Γκάντι της Τουρκίας». Και γιατί επίσης δεν χάνει ποτέ την ψυχραιμία του και είναι ήρεμος και όχι υψηλών τόνων.Για παράδειγμα, το 2014 τον γρονθοκόπησαν μέσα στη Βουλή αλλά εκείνος ζήτησε από τους συνεργάτες του να μην αντιδράσουν, λέγοντας πως «ο δρόμος για τη Δημοκρατία είναι γεμάτος εμπόδια».Ο Κεμάλ Κιλιτσντάρογλου ξεκίνησε την επαγγελματική του πορεία το 1971 ως σύμβουλος στο υπουργείο Οικονομικών της Τουρκίας. Σιγά σιγά εξελίχθηκε και αναρριχήθηκε στην τουρκική γραφειοκρατία. Το 1992 έγινε διευθυντής του Οργανισμού Κοινωνικών Ασφαλίσεων (SSK). Το 1994 ανακηρύχθηκε «Γραφειοκράτης της Χρονιάς» από οικονομικό περιοδικό και το 1999 συνταξιοδοτήθηκε.Ο ηγέτης της τουρκικής αντιπολίτευσης (από το 2010) ήταν πάντα γνωστός για την ειλικρίνεια και την αξιοπιστία του, κάτι όχι αυτονόητο στην πολιτική, ειδικά στην Τουρκία.Ως γραφειοκράτης καταπολέμησε τη διαφθορά. Χάρη στην πολυετή δουλειά του στον ασφαλιστικό κλάδο, όπως ανέφερε σε πρόσφατο αφιέρωμά της η Deutsche Welle, λέγεται ότι απέκτησε την ικανότητα να βρίσκει… βελόνα στα άχυρα.«Σε ένα δωμάτιο γεμάτο κυβερνητικούς φακέλους, ο Κιλιτσντάρογλου μπορεί να βρει όλες τις παρατυπίες και τη διαφθορά αστραπιαία», έχει δηλώσει μέλος του CHP στη DW. «Και το να μένεις ειλικρινής γι’ αυτόν δεν είναι απλώς μια αρετή, είναι απαραίτητο καθήκον».Μετά την καριέρα στο δημόσιο της Τουρκίας, ο Κεμάλ Κιλιτσντάρογλου στράφηκε στην πολιτική.Η πολιτική του καριέρα ξεκίνησε όταν ετοίμασε μια έκθεση διαφθοράς, την οποία του ζήτησε το Ρεπουμπλικανικό κόμμα. Το σοσιαλδημοκρατικό κεμαλικό κόμμα CHP, το οποίο ίδρυσε ο Κεμάλ Αττατούρκ. Η έκθεση έτυχε θετικής υποδοχής από τον πρώην αρχηγό του κόμματος Ντενίζ Μπαϊκάλ, γεγονός που συνέβαλε στην είσοδό του στην πολιτική.Εξελέγη για πρώτη φορά βουλευτής το 2002, τη χρονικά που ο μεγάλος αντίπαλός του Ρετζέπ Ταγίπ Ερντογάν, κέρδισε την εξουσία στην Τουρκία.Το 2007 έγινε αναπληρωτής επικεφαλής της κοινοβουλευτικής ομάδας του CHP. Το 2009 έθεσε υποψηφιότητα για δήμαρχος Κωνσταντινούπολης αλλάέχασε από τον υποψήφιο του AKP.Κέρδισε διεθνή φήμη όταν περπάτησε από την Άγκυρα στην Κωνσταντινούπολη το 2017 σε μια δύσκολη εποχή για την Τουρκία, λίγους μήνες μετά την απόπειρα πραξικοπήματος.Τότε, ο Κεμάλ Κιλιτσντάρογλου και οι οπαδοί του περπάτησαν περίπου 420 χιλιόμετρα στο πλαίσιο μιας διαδήλωσης που αποκαλούσαν «Πορεία Δικαιοσύνης». Η 25ήμερη πορεία του είχε ως στόχο τη διαμαρτυρία ενάντια στην αυξανόμενη καταστολή από την κυβέρνηση του AKP, του κόμματος του Ερντογάν. Αφορμή στάθηκε η ποινή φυλάκισης για τον πολιτικό και δημοσιογράφο του CHP Ένις Μπερμπέρογλου.Αν και στις προηγούμενες εκλογές η αντιπολίτευση στην Τουρκία είχε επιλέξει τον Μουχαρέντ Ιντζέ ως αντίπαλο του Ρετζέπ Ταγίπ Ερντογάν, αυτή τη φορά επέλεξε (παρά τις αντιρρήσεις της Μεράλ Ασκενέρ) τον ηγέτη του Ρεπουμπλικανικού κόμματος.Θα μπορέσει ο «Γκάντι της Τουρκίας» να «ρίξει» τον Ερντογάν και να ανατρέψει ένα κατεστημένο 21 ετών;"
newsit.gr,https://www.newsit.gr/kosmos/ekloges-tourkia-terastia-symmetoxi-kai-megali-anamoni-gia-mia-psifo-ti-ora-kleinoun-oi-kalpes/3773269/,Εκλογές Τουρκία: Τεράστια συμμετοχή και μεγάλη αναμονή για μια ψήφο – Τι ώρα κλείνουν οι κάλπες,18:05 09/03/2023, Τεραστια συμμετοχη στις τουρκικες εκλογες και μεγαλη αναμονη για μια ψηφο - Τι ωρα κλεινουν οι καλπες,"Πολύ μεγάλη είναι η προσέλευση του κόσμου στις κάλπες στην Τουρκία, όπου σήμερα γίνονται προεδρικές εκλογές και βουλευτικές εκλογές.Κεμάλ Κιλιτσντάρογλου και Ρετζέπ Ταγίπ Ερντογάν δουλεύουν τους μηχανισμούς τους στο «φουλ» προκειμένου να βγουν νικητές από τις εκλογές στην Τουρκία. (Δείτε εδώ live τα όσα συμβαίνουν).Μάλιστα σε αυτές τις εκλογές ακόμα περισσότεροι ασθενείς μεταφέρονται στα εκλογικά κέντρα και ψηφίζουν ακόμα και… πάνω στα φορεία.Αλλά και γενικότερα πολύς κόσμος έχει στηθεί και περιμένει έξω από τα εκλογικά κέντρα, με τον υπουργό Εσωτερικών Σουλεϊμάν Σοϊλού να εκφράζει την αμφιβολία του πως οι κάλπες θα κλείσουν στην ώρα τους.Πάντως προς το παρόν αυτό που ισχύει είναι πως οι κάλπες κλείνουν στις 17:00."
newsit.gr,https://www.newsit.gr/kosmos/ekloges-tourkia-fernoun-astheneis-na-psifisoun-akoma-kai-pano-sta-foreia-apisteytes-eikones/3773309/,Εκλογές Τουρκία: Φέρνουν ασθενείς να ψηφίσουν ακόμα και πάνω στα φορεία – Απίστευτες εικόνες,18:05 09/03/2023, Απιστευτες εικονες στην Τουρκια - Φερνουν ασθενεις να ψηφισουν ακομα και... πανω στα φορεια,"Απίστευτες εικόνες μεταδίδονται από την Τουρκία, όπου οι πολίτες ψηφίζουν για τις προεδρικές και τις βουλευτικές εκλογές.Ρετζέπ Ταγίπ Ερντογάν και Κεμάλ Κιλιτσντάρογλου δίνουν σκληρή μάχη για να ανακηρυχθούν νικητές στις εκλογές που είναι οι πιο κρίσιμες και πολωμένες τα τελευταία χρόνια στην Τουρκία. (Δείτε εδώ live τα όσα γίνονται).Και όπως φαίνεται, είναι διατεθειμένοι να μη χάσουν ψήφο, φέρνοντας ακόμα και ανθρώπους με φορεία!Εικόνες και βίντεο από την Τουρκία δείχνουν ασθενείς να μεταφέρονται με φορεία στα εκλογικά τμήματα και να ψηφίζουν ακόμα και πάνω στο φορείο!Μια πρακτική που εφαρμόζεται σε κάθε εκλογική μάχη στην Τουρκία, ωστόσο αυτή τη φορά είναι σε… έξαρση.Δείτε τις εικόνεςBursa’da 84 yaşındaki yatalak hasta Rahmi Altıkardeş, 5’inci kattaki evinden sedye ile alınıp, getirildiği okulda oyunu kullandı.Gümüşhane’nin en yaşlı bireyi olan 112 yaşındaki Güllü Doğan, oyunu yürüyerek geldiği sandıkta kullandı ve hayırlı olsun dileklerini ilettihttps://t.co/AgizkiJ2AG pic.twitter.com/LesluuJTeG"
newsit.gr,https://www.newsit.gr/kosmos/ekloges-tourkia-Live-i-maxi-retzep-tagip-erntogan-kemal-kilitsntaroglou/3773208/,Εκλογές Τουρκία: Live η «μάχη» Ρετζέπ Ταγίπ Ερντογάν – Κεμάλ Κιλιτσντάρογλου,18:05 09/03/2023, Live οι εκλογες στην Τουρκια: «Μην εγκαταλειπετε τις καλπες!» η εκκληση Κιλιτσνταρογλου στις εφορευτικες επιτροπες - Στελεχη του AKP εδειραν μελος του Εργατικου Κομματος,"Περισσότεροι από 64 εκατομμύρια ψηφοφόροι προσήλθαν στις κάλπες, σε κάθε γωνιά της Τουρκίας, για τις βουλευτικές και προεδρικές εκλογές. Μεταξύ αυτών και 5,2 εκατομμύρια νέοι που ψήφισαν για πρώτη φορά.Πρόκειται για μία από τις κρισιμότερες εκλογικές αναμετρήσεις, καθώς -σύμφωνα με τις δημοσκοπήσεις- ο Κεμάλ Κιλιτσντάρογλου απειλεί να βάλει τέλος στην απόλυτη κυριαρχία του Ρετζέπ Ταγίπ Ερντογάν, ύστερα από 20 χρόνια στην εξουσία.Τα εκλογικά τμήματα άνοιξαν στις 8 το πρωί και έκλεισαν στις 5 το απόγευμα.ΛΕΠΤΟ ΠΡΟΣ ΛΕΠΤΟ ΟΙ ΕΞΕΛΙΞΕΙΣ – ΡΕΠΟΡΤΑΖ/ ΕΠΙΜΕΛΕΙΑ: ΚΑΡΟΛΙΝΑ ΜΙΣΕΛ"
newsit.gr,https://www.newsit.gr/kosmos/ekloges-stin-tourkia-psifise-ypo-drakonteia-metra-o-kilitsntaroglou-me-tin-emine-o-erntogan/3773200/,"Εκλογές στην Τουρκία: Ψήφισε υπό δρακόντεια μέτρα ο Κιλιτσντάρογλου, με την Εμινέ ο Ερντογάν",18:05 09/03/2023," Ψηφισε υπο δρακοντεια μετρα ο Κιλιτσνταρογλου, με την Εμινε ο Ερντογαν","Ψήφισαν στις εκλογές της Τουρκίας οι δύο διεκδικητές της προεδρίας Κεμάλ Κιλιτσντάρογλου και Ρετζέπ Ταγίπ Ερντογάν.Ο Κεμάλ Κιλιτσντάρογλου ψήφισε υπό δρακόντεια μέτρα ασφαλείας, ενώ ο Ρετζέπ Ταγίπ Ερντογάν συνοδευόταν από την Εμινέ. Και ο Κιλιτσντάρογλου πάντως συνοδευόταν από τη σύζυγό του.Ο Ερντογάν ευχήθηκε «ένα επικερδές μέλλον για την χώρα και την δημοκρατία».«Είναι σημαντικό όλοι οι ψηφοφόροι να ψηφίσουν απρόσκοπτα μέχρι στις 17.00 για να δείξουν την δύναμη της τουρκικής δημοκρατίας», είπε ο Ερντογάν χωρίς να διατυπώσει πρόβλεψη για την νίκη του.Από την άλλη ο Κεμάλ Κιλιτσντάρογλου δήλωσε πως «η δημοκρατία έλειψε σε όλους μας».“Η δημοκρατία έλειψε σε όλους μας. Μας έλειψε να είμαστε μαζί, να αγκαλιαζόμαστε. Θα δείτε, η άνοιξη θα επιστρέψει σε αυτή τη χώρα, αν το θέλει ο Θεός, και θα διαρκέσει για πάντα”, πρόσθεσε ο Κιλιτσντάρογλου.Cumhurbaşkanımız Recep Tayyip Erdoğan oyunu kullandı.. Allah seni başımızdan eksik etmesin..pic.twitter.com/XKi2FhBOLVCumhurbaşkanı Adayı Kemal Kılıçdaroğlu, eşi Selvi Kılıçdaroğlu ile birlikte Ankara’daki Arjantin İlkokulu’nda oyunu kullandı.Oy verdikten sonra okul bahçesinde konuşan Kılıçdaroğlu, “Sandığa gidip bütün yurttaşlarıma teşekkür ederim. Hepimiz demokrasiyi, birlikte olmayı,… pic.twitter.com/bU8bf8kP5QCumhurbaşkanı ve Cumhur İttifakı cumhurbaşkanı adayı Recep Tayyip Erdoğan, İstanbul’da oyunu kullanıyor. https://t.co/GrKzfaUB51Οι εκλογές αυτές έρχονται μετά από μια 5ετία με σημαντικές εξελίξεις και στα Ελληνοτουρκικά αλλά και στην ευρύτερη περιοχή.Οι δημοσκοπήσεις θέλουν τον Κεμάλ Κιλιτσντάρογλου, υποψήφιο συμμαχίας έξι κομμάτων της αντιπολίτευσης, να έχει –οριακό– προβάδισμα έναντι του Ερντογάν για την προεδρία της Τουρκίας. Πάντως, αν κανένας από τους δύο δεν εξασφαλίσει ποσοστό υψηλότερο του 50%, θα διεξαχθεί δεύτερος γύρος την 28η Μαΐου.Οι εκλογές στην Τουρκία διεξάγονται μόλις τρεις μήνες μετά τον σεισμό της 6ης Φεβρουαρίου, που προκάλεσε φοβερή καταστροφή στη νοτιοανατολική Τουρκία και στοίχισε τη ζωή σε κάπου 50.000 ανθρώπους. Παρότι πολλοί σεισμοπαθείς εξοργίστηκαν για τον τρόπο που χειρίστηκαν οι αρχές την καταστροφή, τουλάχιστον αρχικά, δεν είναι μετρήσιμο προς το παρόν το αν ή πόσο η τραγωδία θα επηρεάσει το αποτέλεσμα.Στους εκλογικούς καταλόγους είναι εγγεγραμμένοι κάπου 64 εκατομμύρια ψηφοφόροι (επί συνόλου 85 εκατ. κατοίκων).Από αυτούς, 3,4 εκατ. έχουν ήδη ψηφίσει στο εξωτερικό.Άλλοι 5,2 εκατομμύρια είναι νέοι, που θα ψηφίσουν για πρώτη φορά. Δεν έχουν γνωρίσει κανέναν άλλο ηγέτη παρά τον Ρετζέπ Ταγίπ Ερντογάν, που κατηγορείται για αυταρχική παρέκκλιση μετά τις μαζικές κινητοποιήσεις του 2013 και το αποτυχημένο στρατιωτικό πραξικόπημα του 2016.Εκατοντάδες παρατηρητές βρίσκονται στα 50.000 εκλογικά κέντρα που άνοιξαν στις 08:00 και θα κλείσουν στις 17:00 συμπεριλαμβανομένων περιοχών της νότιας Τουρκίας, που υπέστησαν τρομακτική καταστροφή όταν χτύπησε ο σεισμός της 6ης Φεβρουαρίου.Το Συμβούλιο της Ευρώπης αναμενόταν να αναπτύξει 350 παρατηρητές, πέραν των εκλογικών αντιπροσώπων που έχουν οριστεί από τα κόμματα, συμπεριλαμβανομένων 300.000 από την αντιπολίτευση.Στις εκλογές του 2018, το ποσοστό συμμετοχής ξεπέρασε το 86%.Στα ψηφοδέλτια για τις προεδρικές εκλογές φιγουράρουν τέσσερις υποψήφιοι.Ο Ρετζέπ Ταγίπ Ερντογάν, 69 ετών, στην εξουσία για 20 χρόνια, είναι υποψήφιος για την επανεκλογή του. Είναι ο υποψήφιος του ισλαμοσυντηρητικού Κόμματος Δικαιοσύνης και Ανάπτυξης (AKP).Ο βασικός αντίπαλός του είναι ο Κεμάλ Κιλιτσντάρογλου, ηγέτης του Ρεπουμπλικανικού Λαϊκού Κόμματος (CHP, σοσιαλδημοκρατικό, το ίδρυσε ο Μουσταφά Κεμάλ στα συντρίμμια της Οθωμανικής Αυτοκρατορίας). Ο 74χρονος άλλοτε δημόσιος λειτουργός είναι υποψήφιος της Εθνικής Συμμαχίας, ετερόκλιτου συνασπισμού έξι παρατάξεων, που κινούνται στο φάσμα από την εθνικιστική δεξιά ως τη φιλελεύθερη κεντροαριστερά περνώντας από το πολιτικό ισλάμ.Ο Σινάν Ογάν, πρώην βουλευτής της άκρας δεξιάς, είναι επίσης υποψήφιος, όμως οι πιο πρόσφατες δημοσκοπήσεις δεν του πιστώνουν παρά το 5% των προθέσεων ψήφου.Ο τέταρτος είναι ο Μουχαρέμ Ιντζέ, που απέσυρε την υποψηφιότητά του την Πέμπτη, αλλά ήταν πια πολύ αργά για να αποσυρθεί το όνομά του από τα ψηφοδέλτια.Αν δεν εξασφαλίσει την πλειοψηφία κανένας από τους υποψήφιος σήμερα, θα διεξαχθεί δεύτερος γύρος την 28η Μαΐου.Στις εκλογές θα αναδειχθούν με αναλογικό σύστημα τα 600 μέλη του τουρκικού κοινοβουλίου, ο ρόλος του οποίου υποβαθμίστηκε μετά την αναθεώρηση του Συντάγματος το 2017 και τη θέσπιση προεδρικού συστήματος.Η συμμαχία του AKP του κ. Ερντογάν και των συμμάχων του, του Κινήματος Εθνικιστικής Δράσης (MHP), έχει την πλειοψηφία.Η αντιπολίτευση φιλοδοξεί όχι μόνο να ανατρέψει την ισορροπία ισχύος αλλά να εξασφαλίσει πλειοψηφία δύο τρίτων, ώστε να μπορεί να προχωρήσει σε νέα αναθεώρηση του Συντάγματος.Η συγκατοίκηση είναι πιθανή, αλλά δυσκολέψει τη διακυβέρνηση.Ο πρόεδρος θεωρητικά δεν μπορεί να αναδειχθεί παρά για δυο πενταετείς θητείες.Όμως ο κ. Ερντογάν διεκδικεί τρίτη διότι δεν λαμβάνεται υπόψη η νίκη του στις προεδρικές εκλογές του 2014, που έγινε όταν ακόμα το σύστημα ήταν κοινοβουλευτικό, έπειτα από τα 12 χρόνια που παρέμεινε στο αξίωμα του πρωθυπουργού της Τουρκίας.Ο κ. Ερντογάν, αν εκλεγεί, θα παραμείνει πρόεδρος ως το 2028.Ο κ. Κιλιτσντάρογλου, που θέλει να αλλάξει ξανά το σύστημα από προεδρικό σε κοινοβουλευτικό και να θεσπιστεί μια μόνο επταετής θητεία στην προεδρία, έχει υπονοήσει πως θα παραμείνει αρχηγός του κράτους μόνο για μια θητεία."
newsit.gr,https://www.newsit.gr/kosmos/ekloges-2023-stin-tourkia-oi-imerominies-kleidia-stis-ellinotourkikes-sxeseis-tin-teleytaia-pentaetia/3762865/,Εκλογές 2023 στην Τουρκία: Οι ημερομηνίες «κλειδιά» στις ελληνοτουρκικές σχέσεις την τελευταία πενταετία,18:05 09/03/2023," Τα επεισοδια στον Εβρο, το «Μητσοτακης γιοκ» και ο σεισμος που... ενωσε - Οι ημερομηνιες «κλειδια» στις ελληνοτουρκικες σχεσεις την τελευταια πενταετια","Το αποτέλεσμα των εκλογών στην Τουρκία και η ενδεχόμενη νίκη του Κεμάλ Κιλιτσντάρογλου θα επηρεάσουν σε μεγάλο βαθμό την επόμενη ημέρα στις ελληνοτουρκικές σχέσεις, που την τελευταία πενταετία πέρασαν από… σαράντα κύματα.Από την σοβαρή κρίση στο προσφυγικό και τα επεισόδια στον Έβρο την Άνοιξη του 2020 μέχρι το “Μητσοτάκης γιοκ” και το μπαράζ ακραία προκλητικών δηλώσεων το δεύτερο εξάμηνο του 2022, αλλά και τον φονικό σεισμό στη γειτονική χώρα τον Φεβρουάριο του 2023 που αποτέλεσε αφορμή για να έρθουν και πάλι κοντά Ελλάδα και Τουρκία… το newsit.gr σάς παρουσιάζει τις ημερομηνίες “κλειδιά” στις ελληνοτουρκικές σχέσεις, από την επανεκλογή του Ρετζέπ Ταγίπ Ερντογάν το 2018 μέχρι σήμερα.Δύο μήνες μετά τη νίκη του Ρετζέπ Ταγίπ Ερντογάν στις τουρκικές εκλογές, το τουρκικό δικαστήριο αποφάνθηκε στις 14 Αυγούστου 2018 για την απελευθέρωση του Ανθυπολοχαγού Άγγελου Μητρετώδη και του Λοχία Δημήτρη Κούκλατζη, ύστερα από 167 ημέρες που κρατούνταν στις φυλακές της Αδριανούπολης. Οι δύο Έλληνες στρατιωτικοί είχαν συλληφθεί την 1η Μαρτίου 2018 στα σύνορα του Έβρου, κατηγορούμενοι για κατασκοπεία.Τα επεισόδια στον Έβρο άρχισαν στις 28 Φεβρουαρίου 2020, όταν η τουρκική κυβέρνηση ανακοίνωσε ότι σε αντίδραση για τον θάνατο 33 Τούρκων στρατιωτών στο Ιντλίμπ, προχωράει μονομερώς στο άνοιγμα των συνόρων της προς την Ελλάδα για να περάσουν οι πρόσφυγες και μετανάστες που επιδιώκουν να φτάσουν στην Ευρωπαϊκή Ένωση. Δεκάδες χιλιάδες έφτασαν στα ελληνοτουρκικά σύνορα κατά μήκος του ποταμού Έβρου. Η διακίνηση έγινε μέσω λευκών λεωφορείων και ταξί, σε πολλές περιπτώσεις ακόμα και υπό την πίεση της Στρατοχωροφυλακής στην Αδριανούπολη.Ο Τούρκος υπουργός Εσωτερικών, Σουλεϊμάν Σοϊλού, σε δηλώσεις του παρακίνησε πρόσφυγες και μετανάστες να μεταβούν στην Ελλάδα μέσω του ποταμού Έβρου, λέγοντας τα εξής: “Αυτό είναι μόνο η αρχή. Σε κάποια μέρη (του Έβρου) η στάθμη από τη βροχή έπεσε στα 40 με 45 εκατοστά. Αυτό τι σημαίνει; Ότι με τα πόδια σας εύκολα μπορείτε να περάσετε. Ο Μητσοτάκης δεν έχει την ικανότητα να τους συγκρατήσει στα σύνορα. Να δείτε τι έχει να γίνει μετά. Δεν είναι μόνο ό,τι έχει γίνει μέχρι τώρα, αλλά και τι θα γίνει μετά”.Η προσπάθεια διάρρηξης του φράγματος με τούρκικο τεθωρακισμένο αυτοκίνητο ευρωπαϊκής προέλευσης δεν επέφερε το ποθητό αποτέλεσμα. Οι ελληνικές αστυνομικές δυνάμεις με την βοήθεια των πολιτών, αλλά και του Στρατού, κατάφεραν με πυροσβεστήρες, φωταγωγία, μεγάφωνα καθώς και με την επισκευή του φράχτη να εμποδίσουν την άτακτη – πλην υποκινούμενη – εισβολή.Ο πρωθυπουργός Κυριάκος Μητσοτάκης τελικά έκλεισε τα σύνορα λόγω κορονοϊού.Στις 3 Μαρτίου έφτασε στην περιοχή του Έβρου η πρόεδρος της Ευρωπαϊκής Επιτροπής, Ούρσουλα φον ντερ Λάιεν, ο Πρόεδρος του Ευρωπαϊκού Συμβουλίου, Σαρλ Μισέλ, και ο Πρόεδρος του Ευρωκοινοβουλίου, Νταβίντ Σασόλι, οι οποίοι στήριξαν πλήρως την Ελλάδα και την προσπάθειά της να αναχαιτίσει τις προσπάθειες παράνομης εισόδου από το τουρκικό έδαφος.Η Ούρσουλα φον ντερ Λάιεν, σε δήλωσή της ανέφερε ότι “οι ελληνικές ανησυχίες είναι δικές μας ανησυχίες, τα ελληνικά σύνορα είναι ευρωπαϊκά σύνορα. Δηλώνουμε την ευρωπαϊκή αλληλεγγύη προς την Ελλάδα. Εμπιστευόμαστε την κυβέρνησή σας και για τον επιπλέον λόγο ότι αν και έχετε ένα πολύ σημαντικό έργο επιδοκιμάζουμε το ότι λειτουργείτε σύμφωνα με το ευρωπαϊκό δίκαιο”.Αξιωματούχος του Στέιτ Ντιπάρτμεντ δήλωσε ότι “οι Ηνωμένες Πολιτείες αναγνωρίζουν το δικαίωμα της Ελλάδας να εφαρμόζει τους δικούς της νόμους πάνω στα σύνορα της. Καλούμε και τις δύο πλευρές να επιδείξουν αυτοσυγκράτηση, καθώς αυτή η κατάσταση εξελίσσεται στα ελληνοτουρκικά σύνορα”.Το Oruc Reis είναι γνωστό στην ελληνική κοινή γνώμη από την περίοδο Αυγούστου – Νοεμβρίου 2020. Αρχικά, ξεκίνησε σε μια απόσταση σχεδόν 200 ναυτικά μίλια από το Καστελλόριζο κινούμενο, με βάση διαδοχικές NAVTEX προς βορρά. Στα τέλη Οκτωβρίου του 2020 έφθασε να κινείται ακόμα και 6 ναυτικά μίλια από τη Ρόδο και το Καστελόριζο, σε μια επιχείρηση που εξελίχθηκε σε πόλεμο νεύρων. Με τις NAVTEX 1024/20, 1062/20, 1085/20, 1093/20, 1262/20 και 1314/20 το Oruc Reis άρχισε να κινείται σε μια πορεία από νότο προς βορρά, στα ανατολικά του 28ου μεσημβρινού (ο οποίος νοητά τέμνει τη Ρόδο περίπου στο μέσον) με το τελικό σκέλος των ερευνών να πραγματοποιείται σε απόσταση αναπνοής από τα παράλια των ελληνικών νησιών Ρόδου και Καστελλόριζου. Υπενθυμίζεται ότι βασική αιτία απόπλου του Oruc Reis -σύμφωνα με την Τουρκία- ήταν η συμφωνία τμηματικής οριοθέτησης των Αποκλειστικών Οικονομικών Ζωνών (ΑΟΖ) Ελλάδας και Αιγύπτου στις αρχές Αυγούστου, κίνηση η οποία μέχρι και σήμερα αποτελεί το Νο1 ελληνικό επιχείρημα κατά του Τουρκολιβυκού μνημονίου.Στις 10 Ιουλίου 2020, το Συμβούλιο της Επικρατείας της Τουρκίας αποφάσισε υπέρ της δυνατότητας μετατροπής της Αγιά Σοφιάς σε τέμενος. Αμέσως μετά, ο Ρετζέπ Ταγίπ Ερντογάν υπέγραψε τη σχετική απόφαση. Σε διάγγελμά του, προανήγγειλε ότι η πρώτη μουσουλμανική προσευχή θα πραγματοποιηθεί στις 24 Ιουλίου, όπως και έγινε, παρουσία του Τούρκου προέδρου.Τον Ιούλιο του 2021, το τουρκικό υπουργείο Τουρισμού άρχισε να προωθεί μία προκλητική καμπάνια με τίτλο “Turkaegean”, δηλαδή τουρκικό Αιγαίο.“Το Αιγαίο είναι το σκηνικό μιας τουριστικής σύγκρουσης μεταξύ Τουρκίας και Ελλάδας. Η Τουρκία ξεκίνησε μια προώθηση με το όνομα «TurkAegean» για να προσελκύσει περισσότερους τουρίστες στο Αιγαίο. Δεν άργησαν οι αντιδράσεις από την Ελλάδα που βλέπει το Αιγαίο ως δική της περιοχή στον τουρισμό. Η Τουρκία ετοιμάζεται να επεκτείνει τη διαφημιστική της παρουσία”, ανέφερε τότε σε σχετικό άρθρο της η εφημερίδα “Hurriyet”.Μιλώντας για τη συγκεκριμένη καμπάνια, ο Τούρκος υφυπουργός Τουρισμού, είχε δηλώσει ότι επειδή η Ελλάδα βλέπει το Αιγαίο ως δική της περιοχή, έτσι αποφάσισε και η Άγκυρα να προωθήσει αυτό σύνθημα “Turkaegean” προβάλλοντας και σχετικά βίντεο, για να δείξει ότι το Αιγαίο δεν είναι μόνο ελληνικό, αλλά μια περιοχή που είναι και της Τουρκίας.Ήταν 1 το μεσημέρι της 13ης Μαρτίου 2022, όταν ο Κυριάκος Μητσοτάκης έφτασε στην προεδρική κατοικία του Ρετζέπ Ταγίπ Ερντογάν, στην Κωνσταντινούπολη, ύστερα από την πρόσκληση για γεύμα που έλαβε από τον πρόεδρο της Τουρκίας, με αφορμή την επίσκεψη του στο Φανάρι.Αναφερόμενος στη συνάντηση του με τον Ερντογάν, ο Κυριάκος Μητσοτάκης είπε μεταξύ άλλων στον Οικουμενικό Πατριάρχη Βαρθολομαίο πως “έγινε σε καλό κλίμα. Ελπίζω ότι συμφωνήσαμε ότι αντιμετωπίζουμε τόσες προκλήσεις ως ανθρωπότητα αλλά και ως δύο χώρες σύμμαχοι του ΝΑΤΟ αυτή την εποχή, που είναι πιο σημαντικό να εστιάζουμε σε αυτά που μας ενώνουν και λιγότερο σε αυτά που μας χωρίζουν. (…) Πιστεύω ότι βάλαμε τα θεμέλια για τη βελτίωση των σχέσεων μας και κυρίως για να συνεργαστούμε στα μεγάλα ζητήματα τα οποία αυτή τη στιγμή αντιμετωπίζουμε τεράστιες προκλήσεις“.Κυβερνητικές πηγές σημείωσαν τότε, ότι -ύστερα από πολύ καιρό- οι δύο ηγέτες επανέλαβαν τις πάγιες θέσεις των δύο πλευρών στα διμερή ζητήματα, ωστόσο, οι τόνοι από την τουρκική πλευρά ήταν ηπιότεροι συγκριτικά με τη ρητορική, που υιοθετεί η Άγκυρα τους τελευταίους μήνες.Η ιστορική ομιλία του Κυριάκου Μητσοτάκη στο Κογκρέσο στις 17 Μαΐου 2023, έκανε… μπαρούτι τον Ερντογάν, ο οποίος έξι ημέρες αργότερα, είπε την χαρακτηριστική ατάκα “Μητσοτάκης γιοκ”, κόβοντας κάθε δίαυλο επικοινωνίας με τον Έλληνα Πρωθυπουργό.“Συναντηθήκανε μαζί του (σ.σ. με τον Μητσοτάκη), συμφωνήσαμε να μην βάλουμε τρίτους ανάμεσα μας. Παρόλα αυτά, την περασμένη εβδομάδα είχε ένα ταξίδι στην Αμερική. Στo Koγκρέσο έκανε ομιλία που είπε “όσα έπρεπε να πει” εναντίον της Τουρκίας. Επιπλέον, σχεδόν έκανε υποδείξεις και συστάσεις στις ΗΠΑ “μην πουλήσετε F-16 στην Τουρκία”. Εμείς φέτος σχεδιάζαμε τη Συνάντηση Στρατηγικής Συνεργασίας. Από εδώ και πέρα, για μένα δεν υπάρχει o Μητσοτάκης. Με τίποτα δεν δέχομαι να συναντηθώ μαζί του με αυτόν τον τρόπο. Διότι εμείς προχωράμε με πολιτικούς με προσωπικότητα και αξιοπρέπεια που τηρούν το λόγο τους», τόνισε χαρακτηριστικά ο Ερντογάν, ο οποίος… επανέλαβε το “Μητσοτάκης γιοκ” στις 28 Ιουνίου.Τον Αύγουστο και τον Σεπτέμβριο του 2022, οι προκλητικές δηλώσεις από την κυβέρνηση της γειτονικής χώρας είχαν γίνει… καθημερινό φαινόμενο. Χαρακτηριστική η ατάκα του Ερντογάν στις 25 Αυγούστου, η οποία ενσωματώθηκε και στις μετέπειτα ομιλίες του: “Μπορεί να έρθουμε ένα βράδυ ξαφνικά. Μπορεί να έρθουμε οπουδήποτε”,ενώ στις 5 Σεπτεμβρίου, δήλωσε μετά τη συνεδρίαση του υπουργικού συμβουλίου πως “η Ελλάδα δεν είναι ισότιμη της Τουρκίας, ούτε πολιτικά, ούτε στρατιωτικά, ούτε οικονομικά. Για αυτό το λόγο, δεν μπορεί να είναι συνομιλητής μας“.Στις 10 Σεπτεμβρίου, ο Πρωθυπουργός, κατά την ομιλία του στο πλαίσιο της ΔΕΘ, απάντησε στο “Μητσοτάκης γιοκ” του Τούρκου προέδρου: “Ας σταματήσουν οι γείτονες τα ανιστόρητα πυροτεχνήματα. Στις απειλές της Τουρκίας απαντάμε με το “ΟΧΙ” κ. Ερντογάν. Και για να μιλήσω στη γλώσσα σας… νταηλίκια γιοκ με την Ελλάδα“.Σε συνέντευξή του στο τηλεοπτικό δίκτυο “Al Haber”, ο Ρετζέπ Ταγίπ Ερντογάν δήλωσε ότι η εκτόξευση του πυραύλου Tayfun προκάλεσε “πανικό” στους Έλληνες καθώς και ότι “θα αυξηθεί η εμβέλειά του σε περισσότερο από 561 χιλιόμετρα”.“Δεν μπορούμε να αποδεχτούμε την στάση της Ελλάδας το τελευταίο διάστημα. Δεν μπορούμε να μείνουμε αδρανείς και σιωπηλοί σε αυτήν την επιθετική και εχθρική στάση. Κι εμείς απαντάμε με τα έργα μας. Αντί να παράγουμε λόγια, παράγουμε έργα. Η Ελλάδα πρέπει να συμμαζέψει τα μυαλά της. Πρέπει να μάθει πως δεν μπορεί να φτάσει πουθενά με προβοκάτσιες και προκλήσεις”, είχε αναφέρει.Λίγες εβδομάδες αργότερα, στις 11 Δεκεμβρίου, ο Τούρκος πρόεδρος, σύμφωνα με το πρακτορείο Anadolu, δήλωσε ότι η δοκιμή βαλλιστικού πυραύλου της Τουρκίας “τρομάζει” την Αθήνα και υποστήριξε ότι η Άγκυρα δεν θα μείνει με σταυρωμένα τα χέρια εάν η Ελλάδα συνεχίσει να εξοπλίζει τα νησιά του Αιγαίου.“Τώρα αρχίσαμε να φτιάχνουμε τους πυραύλους μας. Φυσικά, αυτή η παραγωγή τρομάζει τον Έλληνα. Όταν λες “Tayfun” (Τυφώνας), ο Έλληνας φοβάται. Στην Ελλάδα, λένε ότι θα χτυπήσει την Αθήνα. Φυσικά και θα χτυπήσει, αν δεν κάτσετε ήρεμα“, ανέφερε σε εκδήλωση που πραγματοποιήθηκε στην Σαμψούντα.“Αν προσπαθήσετε να αγοράσετε εξοπλισμό από την Αμερική και να τον τοποθετήσετε στα νησιά, μια χώρα όπως η Τουρκία δεν θα παραμείνει θεατής. Κάτι πρέπει να κάνει”, πρόσθεσε.Ήταν λίγο μετά τις 9 το πρωί της 12ης Φεβρουαρίου 2023, όταν ο Μεβλούτ Τσαβούσογλου υποδέχθηκε τον Έλληνα υπουργό Εξωτερικών, Νίκο Δένδια, στο αεροδρόμιο των Αδάνων, στο πλαίσιο στήριξης της Ελλάδας στην Τουρκία, μετά τους δύο φονικούς σεισμούς, που ισοπέδωσαν δέκα επαρχίες της γειτονικής χώρας.Ο υπουργός Εξωτερικών, Νίκος Δένδιας, και ο Τούρκος ομόλογος του, Μεβλούτ Τσαβούσογλου, πέρασαν τέσσερις ώρες στην Αντιόχεια, κατά τη διάρκεια των οποίων δόθηκε η ευκαιρία να… σπάσει ο πάγος, μετά την πολύμηνη ένταση στις σχέσεις Ελλάδας – Τουρκίας. Και οι δύο, στις κοινές δηλώσεις που έκαναν, πριν ολοκληρωθεί η επίσκεψη Δένδια, στην Τουρκία, αποκάλεσαν ο ένας τον άλλον “φίλο” και έκαναν λόγο για βελτίωση των σχέσεων και επίλυση των διαφορών, μέσω του διαλόγου.Ο Τσαβούσογλου τόνισε ότι “οι σχέσεις καλής γειτονίας φαίνονται σε τέτοιες δύσκολες μέρες” και ότι “δεν πρέπει να περιμένουμε ένα σεισμό για να βελτιώσουμε τις σχέσεις μας“, με το Νίκο Δένδια να συμφωνεί, επισημαίνοντας ότι ο πρωθυπουργός Κυριάκος Μητσοτάκης έχει δώσει εντολή να συνεχιστεί η βοήθεια από την πλευρά της Ελλάδας με όποιο τρόπο είναι δυνατό."
newsit.gr,https://www.newsit.gr/kosmos/ekloges-stin-tourkia-oi-kalpes-me-mia-matia-to-diakyveyma-oi-neoi-psifoforoi-kai-oi-50-000-paratirites/3773088/,"Εκλογές στην Τουρκία: Οι κάλπες με μια «ματιά» – Το διακύβευμα, οι νέοι ψηφοφόροι και οι 50.000 παρατηρητές",18:05 09/03/2023," Οι εκλογες στην Τουρκια με μια «ματια» - Το διακυβευμα, οι νεοι ψηφοφοροι και οι 50.000 παρατηρητες","Οι ψηφοφόροι της Τουρκίας ψηφίζουν στις σημερινές εκλογές για να διαλέξουν τον επόμενο πρόεδρο, με τους Κεμάλ Κιλιτσντάρογλου και Ρετζέπ Ταγίπ Ερντογάν να δίνουν σκληρή μάχη.Οι δημοσκοπήσεις θέλουν τον Κεμάλ Κιλιτσντάρογλου, υποψήφιο συμμαχίας έξι κομμάτων της αντιπολίτευσης, να έχει –οριακό– προβάδισμα έναντι του Ερντογάν για την προεδρία της Τουρκίας. Πάντως, αν κανένας από τους δύο δεν εξασφαλίσει ποσοστό υψηλότερο του 50%, θα διεξαχθεί δεύτερος γύρος την 28η Μαΐου.Οι εκλογές στην Τουρκία διεξάγονται μόλις τρεις μήνες μετά τον σεισμό της 6ης Φεβρουαρίου, που προκάλεσε φοβερή καταστροφή στη νοτιοανατολική Τουρκία και στοίχισε τη ζωή σε κάπου 50.000 ανθρώπους. Παρότι πολλοί σεισμοπαθείς εξοργίστηκαν για τον τρόπο που χειρίστηκαν οι αρχές την καταστροφή, τουλάχιστον αρχικά, δεν είναι μετρήσιμο προς το παρόν το αν ή πόσο η τραγωδία θα επηρεάσει το αποτέλεσμα.Στους εκλογικούς καταλόγους είναι εγγεγραμμένοι κάπου 64 εκατομμύρια ψηφοφόροι (επί συνόλου 85 εκατ. κατοίκων).Από αυτούς, 3,4 εκατ. έχουν ήδη ψηφίσει στο εξωτερικό.Άλλοι 5,2 εκατομμύρια είναι νέοι, που θα ψηφίσουν για πρώτη φορά. Δεν έχουν γνωρίσει κανέναν άλλο ηγέτη παρά τον Ρετζέπ Ταγίπ Ερντογάν, που κατηγορείται για αυταρχική παρέκκλιση μετά τις μαζικές κινητοποιήσεις του 2013 και το αποτυχημένο στρατιωτικό πραξικόπημα του 2016.Εκατοντάδες παρατηρητές βρίσκονται στα 50.000 εκλογικά κέντρα που άνοιξαν στις 08:00 και θα κλείσουν στις 17:00 συμπεριλαμβανομένων περιοχών της νότιας Τουρκίας, που υπέστησαν τρομακτική καταστροφή όταν χτύπησε ο σεισμός της 6ης Φεβρουαρίου.Το Συμβούλιο της Ευρώπης αναμενόταν να αναπτύξει 350 παρατηρητές, πέραν των εκλογικών αντιπροσώπων που έχουν οριστεί από τα κόμματα, συμπεριλαμβανομένων 300.000 από την αντιπολίτευση.Στις εκλογές του 2018, το ποσοστό συμμετοχής ξεπέρασε το 86%.Στα ψηφοδέλτια για τις προεδρικές εκλογές φιγουράρουν τέσσερις υποψήφιοι.Ο Ρετζέπ Ταγίπ Ερντογάν, 69 ετών, στην εξουσία για 20 χρόνια, είναι υποψήφιος για την επανεκλογή του. Είναι ο υποψήφιος του ισλαμοσυντηρητικού Κόμματος Δικαιοσύνης και Ανάπτυξης (AKP).Ο βασικός αντίπαλός του είναι ο Κεμάλ Κιλιτσντάρογλου, ηγέτης του Ρεπουμπλικανικού Λαϊκού Κόμματος (CHP, σοσιαλδημοκρατικό, το ίδρυσε ο Μουσταφά Κεμάλ στα συντρίμμια της Οθωμανικής Αυτοκρατορίας). Ο 74χρονος άλλοτε δημόσιος λειτουργός είναι υποψήφιος της Εθνικής Συμμαχίας, ετερόκλιτου συνασπισμού έξι παρατάξεων, που κινούνται στο φάσμα από την εθνικιστική δεξιά ως τη φιλελεύθερη κεντροαριστερά περνώντας από το πολιτικό ισλάμ.Ο Σινάν Ογάν, πρώην βουλευτής της άκρας δεξιάς, είναι επίσης υποψήφιος, όμως οι πιο πρόσφατες δημοσκοπήσεις δεν του πιστώνουν παρά το 5% των προθέσεων ψήφου.Ο τέταρτος είναι ο Μουχαρέμ Ιντζέ, που απέσυρε την υποψηφιότητά του την Πέμπτη, αλλά ήταν πια πολύ αργά για να αποσυρθεί το όνομά του από τα ψηφοδέλτια.Αν δεν εξασφαλίσει την πλειοψηφία κανένας από τους υποψήφιος σήμερα, θα διεξαχθεί δεύτερος γύρος την 28η Μαΐου.Στις εκλογές θα αναδειχθούν με αναλογικό σύστημα τα 600 μέλη του τουρκικού κοινοβουλίου, ο ρόλος του οποίου υποβαθμίστηκε μετά την αναθεώρηση του Συντάγματος το 2017 και τη θέσπιση προεδρικού συστήματος.Η συμμαχία του AKP του κ. Ερντογάν και των συμμάχων του, του Κινήματος Εθνικιστικής Δράσης (MHP), έχει την πλειοψηφία.Η αντιπολίτευση φιλοδοξεί όχι μόνο να ανατρέψει την ισορροπία ισχύος αλλά να εξασφαλίσει πλειοψηφία δύο τρίτων, ώστε να μπορεί να προχωρήσει σε νέα αναθεώρηση του Συντάγματος.Η συγκατοίκηση είναι πιθανή, αλλά δυσκολέψει τη διακυβέρνηση.Ο πρόεδρος θεωρητικά δεν μπορεί να αναδειχθεί παρά για δυο πενταετείς θητείες.Όμως ο κ. Ερντογάν διεκδικεί τρίτη διότι δεν λαμβάνεται υπόψη η νίκη του στις προεδρικές εκλογές του 2014, που έγινε όταν ακόμα το σύστημα ήταν κοινοβουλευτικό, έπειτα από τα 12 χρόνια που παρέμεινε στο αξίωμα του πρωθυπουργού της Τουρκίας.Ο κ. Ερντογάν, αν εκλεγεί, θα παραμείνει πρόεδρος ως το 2028.Ο κ. Κιλιτσντάρογλου, που θέλει να αλλάξει ξανά το σύστημα από προεδρικό σε κοινοβουλευτικό και να θεσπιστεί μια μόνο επταετής θητεία στην προεδρία, έχει υπονοήσει πως θα παραμείνει αρχηγός του κράτους μόνο για μια θητεία."
newsit.gr,https://www.newsit.gr/kosmos/ekloges-stin-tourkia-i-ora-tis-maxis-erntogan-me-kilitsntaroglou-oi-tourkoi-psifizoun-gia-ton-epomeno-proedro/3773070/,Εκλογές στην Τουρκία: Η ώρα της μάχης Ερντογάν με Κιλιτσντάρογλου – Οι Τούρκοι ψηφίζουν για τον επόμενο πρόεδρο,18:05 09/03/2023, Η ωρα της «μαχης» Ερντογαν με Κιλιτσνταρογλου - Οι Τουρκοι ψηφιζουν για τον επομενο προεδρο,"Οι Τούρκοι προσέρχονται σήμερα (14.05.2023) στις κάλπες για να αποφασίσουν για τον επόμενο πρόεδρο της Τουρκίας, και η μάχη Ρετζέπ Ταγίπ Ερντογάν και με τον Κεμάλ Κιλιτσντάρογλου ξεκινά.Οι εκλογές αυτές θεωρούνται οι πιο κρίσιμες, αλλά και οι πιο πολωμένες στη Τουρκία την τελευταία 20ετία με τους Ρετζέπ Ταγίπ Ερντογάν και Κεμάλ Κιλιτσντάρογλου να κονταροχτυπιούνται για την προεδρία.Οι σημερινές βουλευτικές και προεδρικές εκλογές κρίνουν όχι μόνο ποιος θα κυβερνήσει την Τουρκία, κράτος μέλος του NATO και –τουλάχιστον στη θεωρία– κράτος υποψήφιο προς ένταξη στην ΕΕ, αλλά και το πώς θα την κυβερνήσει, την εξέλιξη της οικονομίας, εν μέσω κρίσης που αύξησε κατακόρυφα το κόστος ζωής, καθώς και την εξωτερική πολιτική της, που σημαδεύτηκε από αρκετές μάλλον απρόβλεπτες στροφές.Οι δημοσκοπήσεις θέλουν τον βασικό αντίπαλο του προέδρου Ερντογάν, τον Κεμάλ Κιλιτσντάρογλου, υποψήφιο συμμαχίας έξι κομμάτων της αντιπολίτευσης, να έχει –οριακό– προβάδισμα. Πάντως, αν κανένας από τους δύο δεν εξασφαλίσει ποσοστό υψηλότερο του 50%, θα διεξαχθεί δεύτερος γύρος την 28η Μαΐου.Η προεκλογική περίοδος έγινε εν μέσω έντασης, καταγγελιών ακόμα και για ανάμειξη… ξένων δαχτύλων στην διαδικασία, επεισοδίων, σφοδρής αντιπαράθεσης, υπονοιών του Κεμάλ Κιλιτσντάρογλου για επεισόδια των οπαδών του Ρετζέπ Ταγίπ Ερντογάν σε περίπτωση ήττας του νυν προέδρου και μάχης ακόμα και για την τιμή του κρεμμυδιού, που έχει γίνει viral στη χώρα.Όλες σχεδόν οι δημοσκοπήσεις έδωσαν προβάδισμα στον Κεμάλ Κιλιτσντάρογλου έναντι του Ρετζέπ Ταγίπ Ερντογάν, αλλά κανείς δεν ξέρει αν θα βγουν αληθινές. Οι τελευταίες εκτιμήσεις μιλούσαν για μάχη στήθος με στήθος, με τον ηγέτη της αντιπολίτευσης πάντως, να είναι κάπως πιο μπροστά από τον πρόεδρο της Τουρκίας.Ο Ρετζέπ Ταγίπ Ερντογάν, 69 ετών, ικανός ρήτορας, πάντα μέγας τακτικιστής των προεκλογικών εκστρατειών, δίνει μάχη για την πολιτική του επιβίωση. Διατηρεί την ακλόνητη πίστη των πιστών μουσουλμάνων, που αισθάνονταν περιθωριοποιημένοι την περίοδο που κυβερνούσαν κόμματα ταγμένα στον κοσμικό χαρακτήρα του τουρκικού κράτους, ενώ ξεπέρασε τόσο την απόπειρα στρατιωτικού πραξικοπήματος του 2016, όσο και σειρά σκανδάλων διαφθοράς.Αν γευτεί την ήττα στις εκλογές, αυτό μάλλον θα οφείλεται περισσότερο στην επιδείνωση της οικονομικής κατάστασης παρά σε οτιδήποτε άλλο: ο πληθωρισμός, που έφτασε το 85% τον Οκτώβριο του 2022, και η κατάρρευση της συναλλαγματικής ισοτιμίας της λίρας δυσκόλεψαν πολύ τα πράγματα για τους περισσότερους Τούρκους.Ο Κιλιτσντάρογλου, 74χρονος άλλοτε δημόσιος λειτουργός, υπόσχεται αν κερδίσει να επαναφέρει την Τουρκία σε πιο ορθόδοξη οικονομική πολιτική και την επιστροφή της στο κοινοβουλευτικό σύστημα, την κατάργηση του προεδρικού, που θεσπίστηκε από τον Ερντογάν μετά το δημοψήφισμα του 2017. Υπόσχεται επίσης ότι θα αποκαταστήσει την ανεξαρτησία της δικαιοσύνης, που οι επικριτές του κ. Ερντογάν λένε πως μετατράπηκε σε όργανο καταστολής κάθε διαφωνίας.Ωστόσο αναλυτές επισημαίνουν πως αν κερδίσει, ο Κιλιτσντάρογλου θα αντιμετωπίσει πολλές προκλήσεις και θα δυσκολευτεί να διατηρήσει ενωμένη τη συμμαχία του, στην οποία συμμετέχουν εθνικιστές, ισλαμιστές, υπέρμαχοι του κοσμικού χαρακτήρα του τουρκικού κράτους, φιλελεύθεροι…Ο Ερντογάν ίσως δεν είπε την τελευταία του λέξη. Στην Κασίμ Πασά, τη συνοικία όπου γεννήθηκε, ο «σουλτάνος» υποσχέθηκε να «δώσει ένα καλό μάθημα σε αυτούς που θέλουν να διχάσουν τη χώρα» και προέβλεψε πως οι δημοσκοπήσεις θα διαψευστούν, «θα βγούμε ενισχυμένοι από τις κάλπες».Η παράταξή του και ο ίδιος πάντως διαβεβαιώνουν πως θα τηρήσουν τη νομιμότητα, όποιο και αν είναι το αποτέλεσμα.«Ήρθαμε στην εξουσία διά της δημοκρατικής οδού, με την υποστήριξη του λαού μας» και αν «ο λαός μας πάρει άλλη απόφαση, θα κάνουμε αυτό που απαιτεί η δημοκρατία», σύμφωνα με τον αρχηγό του κράτους. Ο Χαρούν Αρμαγάν, κορυφαίο στέλεχος του AKP, διαβεβαιώνει επίσης πως «αν ο τουρκικός λαός [μας] πει όχι, ασφαλώς θα το αποδεχθούμε».Στον δρόμο, ο κόσμος εκφράζεται ανοιχτά, παρά τον φόβο αντιποίνων: «Αρκετά με αυτή την κυβέρνηση, ελπίζουμε πως θα νικήσουμε και θα έχουμε ειρήνη και δικαιοσύνη», θα πει η Χαφίζε Τιμούρτας, μητέρα 48 ετών, που ανήκει στην κουρδική μειονότητα.Εκφράζονται ανησυχίες πως μπορεί να ξεσπάσουν βίαια επεισόδια σε τουρκικές πόλεις, έπειτα από σειρά συμβάντων στην τελική ευθεία της πολύ πολωμένης προεκλογικής εκστρατείας.Οι τελευταίες επισκέψεις που έκαναν το Σάββατο (13.5.2023) μια μέρα πριν τις εκλογές οι δυο μονομάχοι για την προεδρία της Τουρκίας είχαν… νόημα και έστειλαν μηνύματα.Ο Ρετζέπ Ταγίπ Ερντογάν έκλεισε την προεκλογική εκστρατεία του στην Αγία Σοφία, την οποία μετέτρεψε τζαμί παρά τη διεθνή κατακραυγή. Ο Τούρκος πρόεδρος προσευχήθηκε… ζητώντας φυσικά από τον Αλλάχ νίκη στις εκλογές.Η εμφάνισή του στην Αγία Σοφία είχε ως στόχο να δείξει στους πολίτες την δύναμή του, καθώς δεν λογάριασε καμία αντίδραση και την έκανε τζαμί, ενώ από την άλλη ο Ρετζέπ Ταγίπ Ερντογάν ήθελε να κινητοποιήσει το θρησκευτικό συναίσθημα των Τούρκων.Ο Κεμάλ Κιλιτσντάρογλου έκλεισε τη δική του προεκλογική εκστρατεία με επίσκεψη στο μαυσωλείο του Κεμάλ Ατατούρκ, θέλοντας να δείξει ότι αποτελεί συνεχιστή της παράδοσης του ιδρυτή της σύγχρονης Τουρκίας και να διαμηνύσει ότι είναι υπέρ του δόγματος του κοσμικού κράτους.Ο Κεμάλ Κιλιτσντάρογλου είπε προ ημερών ότι φοβάται πως αν ο Ερντογάν χάσει δεν θα παραδώσει τόσο εύκολα την εξουσία και οι οπαδοί του θα κάνουν μεγάλα επεισόδια το βράδυ μετά τις εκλογές σε περίπτωση ήττας.Το βράδυ της Παρασκευής (12.5.2023) βράδυ πάντως, ο πρόεδρος της Τουρκίας, Ρετζέπ Ταγίπ Ερντογάν ρωτήθηκε από δημοσιογράφο σε εκπομπή τηλεοπτικού σταθμού αν θα παραδώσει με… ηρεμία την εξουσία σε περίπτωση ήττας και τόνισε έμμεσα ότι δεν πρόκειται να συμβεί το παραμικρό.«Θεωρώ ανόητη την ερώτηση και ανάξια σχολιασμού. Τέτοια ερώτηση μπορεί να απευθυνθεί μόνο σε τρομοκρατικές οργανώσεις. Εμείς στην Τουρκία ήρθαμε στην εξουσία με δημοκρατικό τρόπο, σεβαστήκαμε τη βούληση του λαού μας και αν έχει μια διαφορετική επιλογή θα πράξουμε τα δέοντα», είπε ο Ρετζέπ Ταγίπ Ερντογάν.Ο Κεμάλ Κιλιτσντάρογλου πάντως, δεν δείχνει να πιστεύει τα λόγια του Ρετζέπ Ταγίπ Ερντογάν και φοβάται ακραίες αντιδράσεις από οπαδούς του, ενώ την Παρασκευή (12.5.2023) έδειξε ότι φοβάται ακόμα και το ενδεχόμενο δολοφονίας του, καθώς μίλησε σε προεκλογική συγκέντρωση στην Σαμψούντα φορώντας αλεξίσφαιρο γιλέκο. Κοντά του μάλιστα, ήταν άνδρες της ασφαλείας του με όπλα.Kemal Kılıçdaroğlu'nun Samsun mitinginde ortaya çıkan görüntüler. Eller tetikte, kurşun geçirmez çantalar, sahnenin uzaktan görünmesini engelleyecek şekilde hazırlanmış dev görseller. pic.twitter.com/wYOs8uuEc3— Kadir Kaplan (@KadirKKaplan) May 12, 2023Kemal Kılıçdaroğlu'nun Samsun mitinginde ortaya çıkan görüntüler. Eller tetikte, kurşun geçirmez çantalar, sahnenin uzaktan görünmesini engelleyecek şekilde hazırlanmış dev görseller. pic.twitter.com/wYOs8uuEc3Τους φόβους του Κιλιτσντάρογλου έχουν μεγαλώσει και τα πολλά επεισόδια που έγιναν σε προεκλογικά κέντρα των κομμάτων της αντιπολίτευσης, όπως εκείνο στις 31 Μαρτίου οπότε και έγινε επίθεση με πυροβολισμούς στα γραφεία του «Καλού Κόμματος» της Μεράλ Ακσενέρ στην Κωνσταντινούπολη.İYİ Parti İstanbul İl Başkanlığı’na yapılan silahlı saldırıyı kınıyorum. Dostlarımıza geçmiş olsun dileklerimi iletirken, faillerin bir an evvel adalete teslim edilmesi beklentimizin de altını çiziyorum. pic.twitter.com/sZnvCHkCZB— Ekrem İmamoğlu (@ekrem_imamoglu) March 31, 2023İYİ Parti İstanbul İl Başkanlığı’na yapılan silahlı saldırıyı kınıyorum. Dostlarımıza geçmiş olsun dileklerimi iletirken, faillerin bir an evvel adalete teslim edilmesi beklentimizin de altını çiziyorum. pic.twitter.com/sZnvCHkCZBΜάλιστα στις 6 Απριλίου η Μεράλ Ακσενέρ μίλησε στο Κοινοβούλιο στην ομάδα του κόμματός της κρατώντας μια σφαίρα στα χέρια της και λέγοντας: «Αφού καταφέραμε να ξεπεράσουμε τόσα εμπόδια, τώρα θα μας σταματήσει αυτή η σφαίρα; Από σπίθα θα γίνεται φωτιά».Μέσα σε όλα η τουρκική αντιπολίτευση αφήνει να εννοηθεί ότι υπάρχει ακόμα και ενδεχόμενο νοθείας στις εκλογές.Ο Κεμάλ Κιλιτσντάρογλου μιλώντας σε προεκλογική του συγκέντρωση στην Άγκυρα είπε: «Έχουμε παρατηρητές και αντιπροσώπους που θα παρακολουθούν όλες τις κάλπες».Το θέμα της διαφάνειας απασχολεί και την Ευρωπαϊκή Ένωση. Την Πέμπτη (11.5.2023) ο Εκπρόσωπος της Ευρωπαϊκής Επιτροπής, Πίτερ Στάνο είπε κατά την διάρκεια της καθιερωμένης ενημέρωσης των ανταποκριτών στις Βρυξέλλες ότι για την ΕΕ είναι «σημαντικό» οι επερχόμενες εκλογές στην Τουρκία να είναι «διαφανείς και χωρίς αποκλεισμούς».Σαν να μην έφτανε η ένταση, ο Κεμάλ Κιλιτσντάρογλου έκανε καταγγελία για ανάμιξη της Ρωσίας στις εκλογές μέσα από την υπόθεση της πρόσφατης απόφασης του προέδρου του κόμματος Memleket (Πατρίδα), Μουχαρέμ Ιντζέ να αποσυρθεί από τις αυριανές εκλογές. Τα σενάρια που κυκλοφόρησαν ανέφεραν ότι ο Τούρκος πολιτικός αποφάσισε να μην συμμετάσχει στις εκλογές, επειδή απειλήθηκε ότι θα βγει στην επιφάνεια ένα ροζ βίντεο στο οποίο πρωταγωνιστεί.Ο Κεμάλ Κιλιτσντάρογλου κατηγόρησε δημόσια τη Ρωσία την Πέμπη (11.5.2023) μέσω ανάρτησής του στο Τwitter ότι «ανακατεύτηκε» στις εκλογές της γειτονικής χώρας μέσω της υπόθεσης του Μουχαρέμ Ιντζέ.Sevgili Rus Dostlarımız,Dün bu ülkede ortaya saçılan montajlar, kumpaslar, Deep Fake içerikler, kasetlerin arkasında siz varsınız. Eğer 15 Mayıs sonrası dostluğumuzun devamını istiyorsanız, elinizi Türk’ün devletinden çekin. Biz hala işbirlikten ve dostluktan yanayız.— Kemal Kılıçdaroğlu (@kilicdarogluk) May 11, 2023Sevgili Rus Dostlarımız,Dün bu ülkede ortaya saçılan montajlar, kumpaslar, Deep Fake içerikler, kasetlerin arkasında siz varsınız. Eğer 15 Mayıs sonrası dostluğumuzun devamını istiyorsanız, elinizi Türk’ün devletinden çekin. Biz hala işbirlikten ve dostluktan yanayız.Την Παρασκευή (12.5.2023) επανήλθε και είπε το κόμμα του έχει ξεκάθαρες αποδείξεις για την ανάμιξη του Κρεμλίνου στην μάχη της κάλπης στην Τουρκία μέσα από το θέμα Ιντζέ.Η Ρωσία, βέβαια, διέψευσε επίσημα το θέμα μέσω του εκπρόσωπου της ρωσικής κυβέρνησης, Ντμίτρι Πεσκόφ, ο οποίος είπε πως εκείνοι που μετέφεραν τους ισχυρισμούς αυτούς στον Κεμάλ Κιλιτσντάρογλου είναι «ψεύτες» και πως η Ρωσία εκτιμά πολύ τις σχέσεις της με την Τουρκία, μια χώρα «εταίρο», όπως τη χαρακτήρισε.Ο Ρετζέπ Ταγίπ Ερντογάν πάλι, βλέπει… δάχτυλο ΗΠΑ στις εκλογές και είπε ξεκάθαρα και χωρίς περιστροφές ότι ο Αμερικανός πρόεδρος Τζο Μπάιντεν θέλει να τον ρίξει από τη εξουσία.«Πρέπει να πέσουμε από την εξουσία, αυτή την εντολή έχει δώσει ο Μπάιντεν, αυτό το ξέρω, το ξέρει όλος ο λαός. Τώρα, αύριο, σημαίνει ότι στις κάλπες θα δώσουμε απάντηση και στον Μπάιντεν», ανέφερε ο Τούρκος πρόεδρος.Ο Λευκός Οίκος απέρριψε βέβαια, τις κατηγορίες περί παρέμβασης, επισημαίνοντας πως ο τουρκικός λαός θα αποφασίσει για το μέλλον του.Σημαντικό ρόλο στην έκβαση της μάχης της κάλπης στην Τουρκία θα παίξουν οι κουρδικής καταγωγής πολίτες της χώρας, αλλά και οι οπαδοί του Μουχαρέμ Ιντζέ.Το φιλοκουρδικό κόμμα της Τουρκίας, το HDP είναι στο πλευρό του Κεμάλ Κιλιτσντάρογλου. Στις 22 Μαρτίου το HDP (είχε πάρει πάνω από 8% στις τελευταίες εκλογές) ανακοίνωσε ότι δεν θα κατεβάσει υποψήφιο στην εκλογική μάχη της 14ης Μαΐου. Στις 28 Μαρτίου το θέμα προχώρησε ακόμα παραπέρα και ο συμπρόεδρος του HDP, Μιτχάτ Σαντζάρ δήλωσε την στήριξη της παράταξης στον Κεμάλ Κιλιτσντάρογλου στις εκλογές.Οι Κεμάλ Κιλιτσντάρογλου και Ρετζέπ Ταγίπ Ερντογάν χρησιμοποίησαν κάθε μέσο στις εκλογές για να προσελκύσουν τις ψήφους του κόσμου.Ο Ερντογάν εγκαινίαζε αεροπλανοφόρα, νέα όπλα, μη επανδρωμένα αεροσκάφη, ενώ έριξε στην μάχη και τον νέο πυρηνικό σταθμό του Άκουγιου.Ο Τούρκος πρόεδρος έφτασε στο σημείο ακόμα και να λέει τραγούδια στις προεκλογικές του συγκεντρώσεις για να μιλήσει στις καρδιές των ψηφοφόρων.Ο Κεμάλ Κιλιτσντάρογλου πάλι ήταν πιο… προσγειωμένος στη γη. Ο ηγέτης της συμμαχίας των 6 κομμάτων της αντιπολίτευσης της Τουρκίας έριξε το βάρος στην μάχη των τιμών των τροφίμων που έχουν φτάσει στη… στρατόσφαιρα λόγω του εκρηκτικού πληθωρισμού, που σαρώνει τα πάντα στην Τουρκία.Ο Κεμάλ Κιλιτσντάρογλου έριξε αρχικά στον πόλεμο την τιμή του κρεμμυδιού με σχετικό βίντεο που ανέβασε από την ταπεινή κουζίνα του σπιτιού του, μέσω της οποίας ήθελε να δείξει ότι είναι κι αυτός ταπεινός και δεν διαφέρει σε τίποτα από τους πολίτες.Λίγο μετά έβγαλε και νέο βίντεο από την κουζίνα του μετά από ψώνια που είχε κάνει. Φυσικά αντικείμενο του βίντεο που ανέβασε ήταν οι τιμές που είναι στα ύψη και ανεβαίνουν συνέχεια.Gerçekler. pic.twitter.com/VvL17vBaBl— Kemal Kılıçdaroğlu (@kilicdarogluk) May 11, 2023Gerçekler. pic.twitter.com/VvL17vBaBlΗ Ελλάδα παρακολουθεί τις εξελίξεις στην Τουρκία και περιμένει να δει πως θα ξημερώσει η επόμενη μέρα. Η κυβέρνηση Ερντογάν είχε πάθει αμόκ τον τελευταίο καιρό με την Ελλάδα και οι απειλές έδιναν κι έπαιρναν με τον Ερντογάν να παραληρεί και να λέει ακόμα κι εκείνη την περίφημη απειλή: «Μπορεί να έρθουμε μια νύχτα».Μετά τους φονικούς σεισμούς της Τουρκίας όμως, και την άμεση βοήθεια της Ελλάδας προς τους πληγέντες το κλίμα άλλαξε.Από την άλλη, ο Κεμάλ Κιλιτσντάρογλου έστειλε το Σάββατο (13.5.2023) ειρηνικό μήνυμα προς την Ελλάδα τονίζοντας σε συνέντευξή του στο ΣΚΑΪ ότι αν βγει νικητής στις εκλογές θα επιδιώξει σχέσεις καλής γειτονίας με την Ελλάδα, ενώ είπε ότι επιθυμεί να μετατραπεί το Αιγαίο Πέλαγος, σε περιοχή ειρήνης, όπως συνέβη την περίοδο που ήταν υπουργός Εξωτερικών ο Ισμαήλ Τζεμ.Παλαιότερα όμως, είχε κάνει… εμπρηστικές δηλώσεις τονίζοντας ότι η Ελλάδα έχει εξοπλίσει τα νησιά του Αιγαίου, ενάντια στις διεθνείς συμφωνίες.Οπότε κανείς δεν ξέρει ποια θα είναι η επόμενη μέρα στις σχέσεις Ελλάδας Τουρκίας και η αναμονή είναι η καλύτερη επιλογή."
newsit.gr,https://www.newsit.gr/kosmos/ekloges-stin-tourkia-i-xora-mprosta-se-mia-krisimi-kai-polomeni-maxi/3772964/,Εκλογές στην Τουρκία: Η χώρα μπροστά σε μια κρίσιμη και πολωμένη μάχη,18:05 09/03/2023, Ερντογαν vs Κιλιτσνταρογλου - Η Τουρκια μπροστα στις πιο κρισιμες και πολωμενες εκλογες της τελευταιας 20ετιας,"Η κλεψύδρα γύρισε ανάποδα και το πρωί της Κυριακής (14.5.2023) στην Τουρκία θα διεξαχθούν οι πιο κρίσιμες, αλλά και οι πιο πολωμένες εκλογές στη χώρα την τελευταία 20ετία με τους Ρετζέπ Ταγίπ Ερντογάν και Κεμάλ Κιλιτσντάρογλου να κονταροχτυπιούνται για την προεδρία.Οι κάλπες για τις εκλογές θα ανοίξουν με την… ατμόσφαιρα στην Τουρκία να μυρίζει μπαρούτι, καθώς η προεκλογική περίοδος έγινε εν μέσω έντασης, καταγγελιών ακόμα και για ανάμιξη… ξένων δαχτύλων στην διαδικασία, επεισοδίων, σφοδρής αντιπαράθεσης, υπονοιών του Κεμάλ Κιλιτσντάρογλου για επεισόδια των οπαδών του Ρετζέπ Ταγίπ Ερντογάν σε περίπτωση ήττας του νυν προέδρου και μάχης ακόμα και για την τιμή του κρεμμυδιού, που έχει γίνει viral στη χώρα.Όλες οι δημοσκοπήσεις έδωσαν προβάδισμα στον Κεμάλ Κιλιτσντάρογλου έναντι του Ρετζέπ Ταγίπ Ερντογάν, αλλά κανείς δεν ξέρει αν θα βγουν αληθινές. Οι τελευταίες εκτιμήσεις μιλούσαν για μάχη στήθος με στήθος, με τον ηγέτη της αντιπολίτευσης πάντως, να είναι κάπως πιο μπροστά από τον πρόεδρο της Τουρκίας.Οι τελευταίες επισκέψεις που έκαναν το Σάββατο (13.5.2023) μια μέρα πριν τις εκλογές οι δυο μονομάχοι για την προεδρία της Τουρκίας είχαν… νόημα και έστειλαν μηνύματα.Ο Ρετζέπ Ταγίπ Ερντογάν έκλεισε την προεκλογική εκστρατεία του στην Αγία Σοφία, την οποία μετέτρεψε τζαμί παρά τη διεθνή κατακραυγή. Ο Τούρκος πρόεδρος προσευχήθηκε… ζητώντας φυσικά από τον Αλλάχ νίκη στις εκλογές.Η εμφάνισή του στην Αγία Σοφία είχε ως στόχο να δείξει στους πολίτες την δύναμή του, καθώς δεν λογάριασε καμία αντίδραση και την έκανε τζαμί, ενώ από την άλλη ο Ρετζέπ Ταγίπ Ερντογάν ήθελε να κινητοποιήσει το θρησκευτικό συναίσθημα των Τούρκων.Ο Κεμάλ Κιλιτσντάρογλου έκλεισε τη δική του προεκλογική εκστρατεία με επίσκεψη στο μαυσωλείο του Κεμάλ Ατατούρκ, θέλοντας να δείξει ότι αποτελεί συνεχιστή της παράδοσης του ιδρυτή της σύγχρονης Τουρκίας και να διαμηνύσει ότι είναι υπέρ του δόγματος του κοσμικού κράτους.Ο Κεμάλ Κιλιτσντάρογλου είπε προ ημερών ότι φοβάται πως αν ο Ερντογάν χάσει δεν θα παραδώσει τόσο εύκολα την εξουσία και οι οπαδοί του θα κάνουν μεγάλα επεισόδια το βράδυ μετά τις εκλογές σε περίπτωση ήττας.Το βράδυ της Παρασκευής (12.5.2023) βράδυ πάντως, ο πρόεδρος της Τουρκίας, Ρετζέπ Ταγίπ Ερντογάν ρωτήθηκε από δημοσιογράφο σε εκπομπή τηλεοπτικού σταθμού αν θα παραδώσει με… ηρεμία την εξουσία σε περίπτωση ήττας και τόνισε έμμεσα ότι δεν πρόκειται να συμβεί το παραμικρό.«Θεωρώ ανόητη την ερώτηση και ανάξια σχολιασμού. Τέτοια ερώτηση μπορεί να απευθυνθεί μόνο σε τρομοκρατικές οργανώσεις. Εμείς στην Τουρκία ήρθαμε στην εξουσία με δημοκρατικό τρόπο, σεβαστήκαμε τη βούληση του λαού μας και αν έχει μια διαφορετική επιλογή θα πράξουμε τα δέοντα», είπε ο Ρετζέπ Ταγίπ Ερντογάν.Ο Κεμάλ Κιλιτσντάρογλου πάντως, δεν δείχνει να πιστεύει τα λόγια του Ρετζέπ Ταγίπ Ερντογάν και φοβάται ακραίες αντιδράσεις από οπαδούς του, ενώ την Παρασκευή (12.5.2023) έδειξε ότι φοβάται ακόμα και το ενδεχόμενο δολοφονίας του, καθώς μίλησε σε προεκλογική συγκέντρωση στην Σαμψούντα φορώντας αλεξίσφαιρο γιλέκο. Κοντά του μάλιστα, ήταν άνδρες της ασφαλείας του με όπλα.Kemal Kılıçdaroğlu'nun Samsun mitinginde ortaya çıkan görüntüler. Eller tetikte, kurşun geçirmez çantalar, sahnenin uzaktan görünmesini engelleyecek şekilde hazırlanmış dev görseller. pic.twitter.com/wYOs8uuEc3— Kadir Kaplan (@KadirKKaplan) May 12, 2023Kemal Kılıçdaroğlu'nun Samsun mitinginde ortaya çıkan görüntüler. Eller tetikte, kurşun geçirmez çantalar, sahnenin uzaktan görünmesini engelleyecek şekilde hazırlanmış dev görseller. pic.twitter.com/wYOs8uuEc3Τους φόβους του Κιλιτσντάρογλου έχουν μεγαλώσει και τα πολλά επεισόδια που έγιναν σε προεκλογικά κέντρα των κομμάτων της αντιπολίτευσης, όπως εκείνο στις 31 Μαρτίου οπότε και έγινε επίθεση με πυροβολισμούς στα γραφεία του «Καλού Κόμματος» της Μεράλ Ακσενέρ στην Κωνσταντινούπολη.İYİ Parti İstanbul İl Başkanlığı’na yapılan silahlı saldırıyı kınıyorum. Dostlarımıza geçmiş olsun dileklerimi iletirken, faillerin bir an evvel adalete teslim edilmesi beklentimizin de altını çiziyorum. pic.twitter.com/sZnvCHkCZB— Ekrem İmamoğlu (@ekrem_imamoglu) March 31, 2023İYİ Parti İstanbul İl Başkanlığı’na yapılan silahlı saldırıyı kınıyorum. Dostlarımıza geçmiş olsun dileklerimi iletirken, faillerin bir an evvel adalete teslim edilmesi beklentimizin de altını çiziyorum. pic.twitter.com/sZnvCHkCZBΜάλιστα στις 6 Απριλίου η Μεράλ Ακσενέρ μίλησε στο Κοινοβούλιο στην ομάδα του κόμματός της κρατώντας μια σφαίρα στα χέρια της και λέγοντας: «Αφού καταφέραμε να ξεπεράσουμε τόσα εμπόδια, τώρα θα μας σταματήσει αυτή η σφαίρα; Από σπίθα θα γίνεται φωτιά».Μέσα σε όλα η τουρκική αντιπολίτευση αφήνει να εννοηθεί ότι υπάρχει ακόμα και ενδεχόμενο νοθείας στις εκλογές.Ο Κεμάλ Κιλιτσντάρογλου μιλώντας σε προεκλογική του συγκέντρωση στην Άγκυρα είπε: «Έχουμε παρατηρητές και αντιπροσώπους που θα παρακολουθούν όλες τις κάλπες».Το θέμα της διαφάνειας απασχολεί και την Ευρωπαϊκή Ένωση. Την Πέμπτη (11.5.2023) ο Εκπρόσωπος της Ευρωπαϊκής Επιτροπής, Πίτερ Στάνο είπε κατά την διάρκεια της καθιερωμένης ενημέρωσης των ανταποκριτών στις Βρυξέλλες ότι για την ΕΕ είναι «σημαντικό» οι επερχόμενες εκλογές στην Τουρκία να είναι «διαφανείς και χωρίς αποκλεισμούς».Σαν να μην έφτανε η ένταση, ο Κεμάλ Κιλιτσντάρογλου έκανε καταγγελία για ανάμιξη της Ρωσίας στις εκλογές μέσα από την υπόθεση της πρόσφατης απόφασης του προέδρου του κόμματος Memleket (Πατρίδα), Μουχαρέμ Ιντζέ να αποσυρθεί από τις αυριανές εκλογές. Τα σενάρια που κυκλοφόρησαν ανέφεραν ότι ο Τούρκος πολιτικός αποφάσισε να μην συμμετάσχει στις εκλογές, επειδή απειλήθηκε ότι θα βγει στην επιφάνεια ένα ροζ βίντεο στο οποίο πρωταγωνιστεί.Ο Κεμάλ Κιλιτσντάρογλου κατηγόρησε δημόσια τη Ρωσία την Πέμπη (11.5.2023) μέσω ανάρτησής του στο Τwitter ότι «ανακατεύτηκε» στις εκλογές της γειτονικής χώρας μέσω της υπόθεσης του Μουχαρέμ Ιντζέ.Sevgili Rus Dostlarımız,Dün bu ülkede ortaya saçılan montajlar, kumpaslar, Deep Fake içerikler, kasetlerin arkasında siz varsınız. Eğer 15 Mayıs sonrası dostluğumuzun devamını istiyorsanız, elinizi Türk’ün devletinden çekin. Biz hala işbirlikten ve dostluktan yanayız.— Kemal Kılıçdaroğlu (@kilicdarogluk) May 11, 2023Sevgili Rus Dostlarımız,Dün bu ülkede ortaya saçılan montajlar, kumpaslar, Deep Fake içerikler, kasetlerin arkasında siz varsınız. Eğer 15 Mayıs sonrası dostluğumuzun devamını istiyorsanız, elinizi Türk’ün devletinden çekin. Biz hala işbirlikten ve dostluktan yanayız.Την Παρασκευή (12.5.2023) επανήλθε και είπε το κόμμα του έχει ξεκάθαρες αποδείξεις για την ανάμιξη του Κρεμλίνου στην μάχη της κάλπης στην Τουρκία μέσα από το θέμα Ιντζέ.Η Ρωσία, βέβαια, διέψευσε επίσημα το θέμα μέσω του εκπρόσωπου της ρωσικής κυβέρνησης, Ντμίτρι Πεσκόφ, ο οποίος είπε πως εκείνοι που μετέφεραν τους ισχυρισμούς αυτούς στον Κεμάλ Κιλιτσντάρογλου είναι «ψεύτες» και πως η Ρωσία εκτιμά πολύ τις σχέσεις της με την Τουρκία, μια χώρα «εταίρο», όπως τη χαρακτήρισε.Ο Ρετζέπ Ταγίπ Ερντογάν πάλι, βλέπει… δάχτυλο ΗΠΑ στις εκλογές και είπε ξεκάθαρα και χωρίς περιστροφές ότι ο Αμερικανός πρόεδρος Τζο Μπάιντεν θέλει να τον ρίξει από τη εξουσία.«Πρέπει να πέσουμε από την εξουσία, αυτή την εντολή έχει δώσει ο Μπάιντεν, αυτό το ξέρω, το ξέρει όλος ο λαός. Τώρα, αύριο, σημαίνει ότι στις κάλπες θα δώσουμε απάντηση και στον Μπάιντεν», ανέφερε ο Τούρκος πρόεδρος.Ο Λευκός Οίκος απέρριψε βέβαια, τις κατηγορίες περί παρέμβασης, επισημαίνοντας πως ο τουρκικός λαός θα αποφασίσει για το μέλλον του.Σημαντικό ρόλο στην έκβαση της μάχης της κάλπης στην Τουρκία θα παίξουν οι κουρδικής καταγωγής πολίτες της χώρας, αλλά και οι οπαδοί του Μουχαρέμ Ιντζέ.Το φιλοκουρδικό κόμμα της Τουρκίας, το HDP είναι στο πλευρό του Κεμάλ Κιλιτσντάρογλου. Στις 22 Μαρτίου το HDP (είχε πάρει πάνω από 8% στις τελευταίες εκλογές) ανακοίνωσε ότι δεν θα κατεβάσει υποψήφιο στην εκλογική μάχη της 14ης Μαΐου. Στις 28 Μαρτίου το θέμα προχώρησε ακόμα παραπέρα και ο συμπρόεδρος του HDP, Μιτχάτ Σαντζάρ δήλωσε την στήριξη της παράταξης στον Κεμάλ Κιλιτσντάρογλου στις εκλογές.Οι Κεμάλ Κιλιτσντάρογλου και Ρετζέπ Ταγίπ Ερντογάν χρησιμοποίησαν κάθε μέσο στις εκλογές για να προσελκύσουν τις ψήφους του κόσμου.Ο Ερντογάν εγκαινίαζε αεροπλανοφόρα, νέα όπλα, μη επανδρωμένα αεροσκάφη, ενώ έριξε στην μάχη και τον νέο πυρηνικό σταθμό του Άκουγιου.Ο Τούρκος πρόεδρος έφτασε στο σημείο ακόμα και να λέει τραγούδια στις προεκλογικές του συγκεντρώσεις για να μιλήσει στις καρδιές των ψηφοφόρων.Ο Κεμάλ Κιλιτσντάρογλου πάλι ήταν πιο… προσγειωμένος στη γη. Ο ηγέτης της συμμαχίας των 6 κομμάτων της αντιπολίτευσης της Τουρκίας έριξε το βάρος στην μάχη των τιμών των τροφίμων που έχουν φτάσει στη… στρατόσφαιρα λόγω του εκρηκτικού πληθωρισμού, που σαρώνει τα πάντα στην Τουρκία.Ο Κεμάλ Κιλιτσντάρογλου έριξε αρχικά στον πόλεμο την τιμή του κρεμμυδιού με σχετικό βίντεο που ανέβασε από την ταπεινή κουζίνα του σπιτιού του, μέσω της οποίας ήθελε να δείξει ότι είναι κι αυτός ταπεινός και δεν διαφέρει σε τίποτα από τους πολίτες.Λίγο μετά έβγαλε και νέο βίντεο από την κουζίνα του μετά από ψώνια που είχε κάνει. Φυσικά αντικείμενο του βίντεο που ανέβασε ήταν οι τιμές που είναι στα ύψη και ανεβαίνουν συνέχεια.Gerçekler. pic.twitter.com/VvL17vBaBl— Kemal Kılıçdaroğlu (@kilicdarogluk) May 11, 2023Gerçekler. pic.twitter.com/VvL17vBaBlΗ Ελλάδα παρακολουθεί τις εξελίξεις στην Τουρκία και περιμένει να δει πως θα ξημερώσει η επόμενη μέρα. Η κυβέρνηση Ερντογάν είχε πάθει αμόκ τον τελευταίο καιρό με την Ελλάδα και οι απειλές έδιναν κι έπαιρναν με τον Ερντογάν να παραληρεί και να λέει ακόμα κι εκείνη την περίφημη απειλή: «Μπορεί να έρθουμε μια νύχτα».Μετά τους φονικούς σεισμούς της Τουρκίας όμως, και την άμεση βοήθεια της Ελλάδας προς τους πληγέντες το κλίμα άλλαξε.Από την άλλη, ο Κεμάλ Κιλιτσντάρογλου έστειλε το Σάββατο (13.5.2023) ειρηνικό μήνυμα προς την Ελλάδα τονίζοντας σε συνέντευξή του στο ΣΚΑΪ ότι αν βγει νικητής στις εκλογές θα επιδιώξει σχέσεις καλής γειτονίας με την Ελλάδα, ενώ είπε ότι επιθυμεί να μετατραπεί το Αιγαίο Πέλαγος, σε περιοχή ειρήνης, όπως συνέβη την περίοδο που ήταν υπουργός Εξωτερικών ο Ισμαήλ Τζεμ.Παλαιότερα όμως, είχε κάνει… εμπρηστικές δηλώσεις τονίζοντας ότι η Ελλάδα έχει εξοπλίσει τα νησιά του Αιγαίου, ενάντια στις διεθνείς συμφωνίες.Οπότε κανείς δεν ξέρει ποια θα είναι η επόμενη μέρα στις σχέσεις Ελλάδας Τουρκίας και η αναμονή είναι η καλύτερη επιλογή."
newsit.gr,https://www.newsit.gr/kosmos/ekloges-stin-tourkia-kemal-kilitsntaroglou-epithymo-to-aigaio-na-ginei-perioxi-eirinis/3772923/,Εκλογές στην Τουρκία – Κεμάλ Κιλιτσντάρογλου: «Επιθυμώ το Αιγαίο να γίνει περιοχή ειρήνης»,18:05 09/03/2023, Κεμαλ Κιλιτσνταρογλου για Ελλαδα: «Επιθυμω το Αιγαιο να γινει περιοχη ειρηνης»,"Ο Κεμάλ Κιλιτσντάρογλου μίλησε για τις σχέσεις με την Ελλάδα λίγο πριν τις αυριανές (14.5.2023) εκλογές στην Τουρκία και έστειλε μήνυμα να πέσουν οι τόνοι και να γίνει το Αιγαίο περιοχή ειρήνης.Ο Κεμάλ Κιλιτσντάρογλου, ηγέτης της τουρκικής αντιπολίτευσης που αποτελεί τον μεγάλο αντίπαλο του Ρετζέπ Ταγίπ Ερντογάν και όλες οι δημοσκοπήσεις ενόψει των εκλογών στην Τουρκία τον φέρνουν στην πρώτη θέση για την προεδρία, παραχώρησε συνέντευξη στον ανταποκριτή του ΣΚΑΪ στην Κωνσταντινούπολη, Μανώλη Κωστίδη.Ο Κεμάλ Κιλιτσντάρογλου τόνισε ότι αν βγει νικητής στις εκλογές θα επιδιώξει σχέσεις καλής γειτονίας με την Ελλάδα, ενώ με την Ευρώπη θα προωθήσει την ενταξιακή πορεία της Τουρκίας που έχει βαλτώσει τα τελευταία χρόνια.Όπως αναφέρει χαρακτηριστικά, επιθυμεί να μετατραπεί το Αιγαίο Πέλαγος, σε περιοχή ειρήνης, όπως συνέβη την περίοδο που ήταν υπουργός Εξωτερικών ο Ισμαήλ Τζέμ.Αναλυτικά η συνέντευξη του Κεμάλ Κιλιτσντάρογλου:– Τις τελευταίες ημέρες, ακούμε πολλά πράγματα για τις εκλογές. Όπως οι δηλώσεις του κ. Ερντογάν, έκανε αναφορά στην 15η Ιουλίου. Είδαμε εσάς να φοράτε αλεξίσφαιρο. Τι συμβαίνει; Φοβάστε κάτι;«Δεν φοβάμαι, όμως είμαι υποχρεωμένος να εξασφαλίσω την ασφάλεια μου. Υπήρχαν διάφορες πληροφορίες και μου ζητήθηκε να φορέσω αλεξίσφαιρο. Δεν θέλησα να τους δυσαρεστήσω και το φόρεσα».– Ποιά είναι η πρόβλεψη σας για το εκλογικό αποτέλεσμα;«Ως Εθνική Συμμαχία θα κερδίσουμε τις εκλογές. Στην Τουρκία θα φέρουμε, με την πραγματική έννοια, την δημοκρατία και την ειρήνη. Υπάρχει αστάθεια στην οικονομία και πρέπει να προσπαθήσουμε να φέρουμε σταθερότητα. Στους πυλώνες του κράτους υπάρχουν καταστροφές, μεταξύ της νομοθετικής, δικαστικής και εκτελεστικής εξουσίας και θα προσπαθήσουμε να επαναφέρουμε την ισορροπία».– Στο ζήτημα της εξωτερικής πολιτικής, μιλάτε για αλλαγή του άξονα, για καλές σχέσεις με τους γείτονες. Έχετε κάποιο μήνυμα προς την Ελλάδα και προς την Ε.Ε.;«Δίχως να περιμένουμε την Ε.Ε. να ανοίξει κεφάλαια, εμείς θα εκπληρώσουμε όλους τους όρους που προβλέπει η Ε.Ε. Καθώς πιστεύουμε, πως είμαστε μια χώρα που αξίζει πρώτης ποιότητας δημοκρατία.Με την Ε.Ε. θέλουμε να αναπτύξουμε τις σχέσεις μας. Μια από τις σημαντικές επιθυμίες μας είναι να έρθουν κι εκείνοι στην Τουρκία και να πραγματοποιήσουν επενδύσεις.Τις σχέσεις με την Ελλάδα, θέλουμε να μετατρέψουμε το Αιγαίο Πέλαγος, σε περιοχή ειρήνης, όπως συνέβη την περίοδο που ήταν υπουργός Εξωτερικών ο Ισμαήλ Τζέμ. Θέλουμε τις σχέσεις μας με την Ελλάδα να τις αναπτύξουμε με φιλικό τρόπο. Αυτό είναι μια από τις μεγαλύτερες επιθυμίες μας. Άλλωστε έχουμε κοινό πολιτισμό, κοινά τραγούδια, κοινές αναμνήσεις και πρέπει αυτά να αναπτύξουμε»."
newsit.gr,https://www.newsit.gr/kosmos/ekloges-stin-tourkia-me-proseyxi-stin-agia-sofia-oloklironei-tin-ekstrateia-tou-o-erntogan/3772588/,Εκλογές στην Τουρκία: Με προσευχή στην Αγιά Σοφιά ολοκληρώνει την εκστρατεία του ο Ερντογάν,18:05 09/03/2023, Εκλογες στην Τουρκια: Με προσευχη στην Αγια Σοφια ολοκληρωνει την εκστρατεια του ο Ερντογαν,"Την παραμονή της κρίσιμης για το μέλλον του ψηφοφορίας των προεδρικών εκλογών, ο απερχόμενος πρόεδρος της Τουρκίας Ρετζέπ Ταγίπ Ερντογάν σκοπεύει να κινητοποιήσει τους οπαδούς του στην Κωνσταντινούπολη ολοκληρώνοντας την σημερινή ημέρα με μία προσευχή στην Αγία Σοφία, την οποία ο ίδιος έχει μετατρέψει από το 2020 σε τζαμί.Με την προσευχή στην Αγία Σοφία θα ολοκληρώσει μία προεκλογική εκστρατεία γεμάτη ύβρεις και κακοκρυμμένες απειλές, διατυπωμένες από τον ίδιο ή το περιβάλλον του, κατά του αντιπάλου του Κεμάλ Κιλιτσντάρογλου.«Ολόκληρη η Δύση είχε τρελαθεί! Αλλά εγώ το έκανα!», καυχήθηκε αναφερόμενος στην μετατροπή της Αγίας Σοφίας σε τζαμί.Ο Ερντογάν, στην εξουσία από το 2003, υποσχέθηκε χθες ότι θα σεβασθεί το αποτέλεσμα των προεδρικών και των βουλευτικών εκλογών, στις οποίες συμμετέχουν 64 εκατομμύρια ψηφοφόροι, χαρακτηρίζοντας «απόλυτη βλακεία» την ερώτηση για το θέμα.«Ηρθαμε στην εξουσία δια της δημοκρατικής οδού, με την υποστήριξη του λαού μας: αν η χώρα μας λάβει μία διαφορετική απόφαση, θα κάνουμε αυτό που απαιτεί η δημοκρατία. Δεν υπάρχει κάτι άλλο να γίνει», είπε εμφανώς οργισμένος κατά την διάρκεια τηλεοπτικής του συνέντευξης που μεταδόθηκε ταυτόχρονα από τα περισσότερα τουρκικά τηλεοπτικά δίκτυα.Ωστόσο, ο φόβος βιαιοτήτων παραμένει στις μεγάλες πόλεις της Τουρκίας έπειτα από μία σειρά περιστατικών κατά τις τελευταίες ημέρες μίας εξαιρετικά πολωμένης προεκλογικής εκστρατείας που υποχρέωσαν τον υποψήφιο της τουρκικής αντιπολίτευσης Κεμάλ Κιλιτσντάρογλου να φορά αλεξίσφαιρο γιλέκο κατά τις τελευταίες συγκεντρώσεις.Ο Κεμάλ Κιλιτσντάρογλου, ο οποίος έχει επιστρέψει στην Αγκυρα, θα ολοκληρώσει την εκστρατεία του σήμερα με μία συμβολική επίσκεψη στο μαυσωλείο του Μουσταφά Κεμάλ Ατατούρκ, του ιδρυτή της σύγχρονης Τουρκίας.Ο Εκρέμ Ιμάμογλου, που απειλείται με ποινή φυλάκισης επί της οποίας έχει ασκήσει έφεση, θα περάσει την τελευταία ημέρα της προεκλογικής εκστρατείας στην οικονομική πρωτεύουσα της Τουρκίας, που τον ανέδειξε δήμαρχό της το 2019.Στον αντίποδα της αυταρχικής «του ενός ανδρός αρχής» που ενσαρκώνει ο Ερντογάν, ο 74χρονος αντίπαλός του προτείνει σε περίπτωση νίκης του μία συλλογική ηγεσία, περιβεβλημένος από αντιπροέδρους που θα εκπροσωπούν τα έξι πολιτικά κόμμα του συνασπισμού της αντιπολίτευσης της οποίας ηγείται και καλύπτει ευρύ πολιτικό φάσμα που αρχίζει από την εθνικιστική δεξιά και φθάνει στην φιλελεύθερη αριστερά.«Είστε έτοιμοι για την δημοκρατία σε αυτήν την χώρα; Για να ξαναφέρουμε την ειρήνη στην χώρα. Εγώ είμαι. Σας το υπόσχομαι», είπε κατά την τελευταία μεγάλη του συγκέντρωση ο Κεμάλ Κιλιτσντάρογλου.«Σου υπόσχομαι» είναι άλλωστε το κεντρικό σύνθημα της εκστρατείας του, το ρεφρέν των τραγουδιών των υποστηρικτών του: επιστροφή στο κράτος δικαίου και στο κοινοβουλευτικό πολίτευμα, στην διάκριση των εξουσιών, την απελευθέρωση δεκάδων χιλιάδων πολιτικών κρατουμένων, πολιτικών, δικαστών, διανοουμένων, στρατιωτικών και δημοσίων υπαλλήλων, φυλακισμένων για «τρομοκρατία» και «εξύβριση του προέδρου».Η αυταρχική εκτροπή της τελευταίας δεκαετίας της ηγεσίας Ερντογάν, η οποία εντάθηκε ακόμη περισσότερο μετά το αποτυχημένο πραξικόπημα του 2016, μία οικονομία σε διαρκή κρίση με την καταβαράθρωση της τουρκικής λίρας και πληθωρισμό στο 40% σε ετήσια βάση, σύμφωνα με αμφισβητούμενα επίσημα στοιχεία, έχουν πλήξει το κύρος και την δημοφιλία του ισχυρού άνδρα της Τουρκίας, ο οποίος επαίρεται για τα επιτεύγματα της διακυβέρνησής του, αλλά παραδέχεται ότι δυσκολεύεται να συγκινήσει του νέους, 5,2 εκατομμύρια των οποίων ψηφίζουν για πρώτη φορά.Άγνωστος παράγοντας της ψηφοφορίας παραμένει η επίπτωση του σεισμού που κατέστρεψε μεγάλος μέρος της νότιας Τουρκίας, αφήνοντας πίσω του ερείπια, 50.000 νεκρούς και τεράστιο αριθμό αγνοουμένων."
newsit.gr,https://www.newsit.gr/kosmos/retzep-tagip-erntogan-gia-ekloges-stin-tourkia-fysika-kai-tha-dexto-tin-itta-mou-an-erthei/3772485/,"Ρετζέπ Ταγίπ Ερντογάν για εκλογές στην Τουρκία: Φυσικά και θα δεχτώ την ήττα μου, αν έρθει",18:05 09/03/2023," Φυσικα και θα δεχτω την ηττα μου αν ερθει, λεει ο Ερντογαν λιγο πριν ανοιξουν οι καλπες στην Τουρκια","Σε λίγες ώρες αναμένεται να ανοίξουν οι κάλπες στην Τουρκία με τον Ρετζέπ Ταγίπ Ερντογάν λίγες ώρες πριν τις εκλογές να διαβεβαιώνει πως θα σεβαστεί το αποτέλεσμα και θα κάνει ό,τι αποφασίσει η δημοκρατία.Μιλώντας σε μια διακαναλική συνέντευξη σε 25 κανάλια στην Τουρκία, ο Ρετζέπ Ταγίπ Ερντογαν υπογράμμισε: «Ερχόμαστε στην εξουσία με δημοκρατικά μέσα και θα θεωρήσουμε νόμιμο όποιο αποτέλεσμα προκύψει από τις κάλπες» μιλώντας για το αποτέλεσμα των εκλογών.Ο αντίπαλός του Κεμάλ Κιλιτσντάρογλου επέκρινε την κίνηση αυτή Ερντογάν και υποσχέθηκε σε χθεσινή συνέντευξή του:«Όσο κυβερνάμε αυτήν τη χώρα, δεν θα δείτε ποτέ ξανά όλα τα κανάλια να μεταδίδουν το ίδιο».Στην ίδια συνέντευξη που μεταδόθηκε από ένα και μόνο κανάλι έκανε ένα βήμα πίσω απέναντι στους Ρώσους τους οποίους είχε κατηγορήσει ότι ήταν πίσω από το επιλήψιμο βίντεο που προκάλεσε την αποχώρηση του προεδρικού υποψηφίου Μουαρεέμ Ιντζέ. «Δεν έχω τίποτα κατά του ρωσικού λαού» είπε και συνέχισε λέγοντας πως «κάναμε μια προειδοποίηση με βάση τις πληροφορίες που είχαμε».Σύμφωνα με πληροφορίες, οι τελευταίες δημοσκοπήσεις δίνουν προβάδισμα στον Ερντογάν.Όπως αναφέρει η ΕΡΤ,από τις 18:00 θα επιβληθούν απαγορεύσεις για διασπορά προπαγάνδας, όλοι οι δημόσιοι χώροι ψυχαγωγίας θα παραμείνουν κλειστοί. Δεν θα υπάρξουν ειδήσεις ή εκπομπές πολιτικού περιεχόμενου μέχρι να κλείσουν αύριο οι κάλπες.Ο Ερντογάν θα ολοκληρώσει την προεκλογική του εκστρατεία απόψε αργά το απόγευμα με την προσευχή που θα κάνει στο τέμενος της Αγίας Σοφίας στην Κωνσταντινούπολη.Την Παρασκευή πλήθος κόσμου βρέθηκε στην κεντρική προεκλογική ομιλία Κιλιτσντάρογλου με τον ίδιο να σημειώνει πως προτεραιότητα για εμάς είναι «να βάλουμε ένα πιάτο φαγητό στο τραπέζι κάθε Τούρκου και να παρέχουμε στα παιδιά μας αυτά που χρειάζονται»."
newsit.gr,https://www.newsit.gr/politikh/xristodoulidis-gia-kypriako-den-anameno-ousiastiki-allagi-se-periptosi-pou-kerdisei-o-kilitsntaroglou/3772482/,Χριστοδουλίδης για Κυπριακό: «Δεν αναμένω ουσιαστική αλλαγή σε περίπτωση που κερδίσει ο Κιλιτσντάρογλου»,18:05 09/03/2023, Χριστοδουλιδης για Κυπριακο: «Δεν αναμενω ουσιαστικη αλλαγη σε περιπτωση που κερδισει ο Κιλιτσνταρογλου»,"Αναμένουμε να δούμε τα αποτελέσματα από τις εκλογές στην Τουρκία και πώς θα τοποθετηθεί αυτός που θα εκλεγεί, ειδικότερα στο θέμα της προοπτικής ενίσχυσης των σχέσεων της ΕΕ με την Τουρκία, δήλωσε ο Πρόεδρος της Κυπριακής Δημοκρατίας Νίκος Χριστοδουλίδης.Σε δηλώσεις του στους δημοσιογράφους, προσερχόμενος στο Επιστημονικό Συνέδριο της ΟΣΑΚ, ο Νίκος Χριστοδουλίδης ερωτηθείς αν μετά τις εκλογές στην Τουρκία και την Ελλάδα ολοκληρώνεται ο χρονικός ορίζοντας για νέες εξελίξεις στο Κυπριακό και αν αναμένονται κάποιες εξελίξεις, απάντησε ότι «το χρονικό όριο που τέθηκε κατά τη διάρκεια των συζητήσεων μας ήταν η εκλογική διαδικασία στην Τουρκία. Άρα, να αναμένουμε να δούμε ποια θα είναι τα αποτελέσματα και θα δούμε και τα επόμενα βήματα.Όπως γνωρίζετε, ήδη έγιναν επαφές και συνεχίζονται σε τεχνοκρατικό επίπεδο με την (Ευρωπαϊκή) Επιτροπή, αλλά και με κάποια κράτη μέλη, είμαστε ειδικά σε επαφή με τη Γαλλία και τη Γερμανία, την οποία θα επισκεφθώ, και αναμένουμε μετά την εκλογική διαδικασία στην Τουρκία να γίνουν τα επόμενα βήματα».Σε ερώτηση αν θεωρεί ότι μπορεί να αλλάξει η στάση της Τουρκίας έναντι της Κύπρου στην περίπτωση εκλογής του ηγέτη της αντιπολίτευσης στην Τουρκία, ο Πρόεδρος Χριστοδουλίδης είπε ότι «δεν πρέπει να κάνουμε εικασίες, πρέπει να αναμένουμε να δούμε τα αποτελέσματα για το ποιος θα είναι ο νέος ηγέτης της Τουρκίας, πώς θα τοποθετηθεί και ειδικότερα στο θέμα της προοπτικής ενίσχυσης των σχέσεων της ΕΕ με την Τουρκία.Παρακολουθώ πολύ προσεκτικά τις δηλώσεις που γίνονται και από τον κ. Ερντογάν, αλλά και από τον ηγέτη της αντιπολίτευσης, αλλά θα πρέπει να κινηθούμε στη βάση πραγματικών δεδομένων.Όσον αφορά τη γενικότερη προσέγγιση της Τουρκίας στο Κυπριακό δεν αναμένω ουσιαστική αλλαγή σε περίπτωση που κερδίσει ο ηγέτης της αντιπολίτευσης. Εκείνο που με ενδιαφέρει, εκείνο που μελετούμε εσωτερικά και έχουμε και τις δικές μας αναλύσεις, αλλά και τις εκτιμήσεις τρίτων, είναι σε σχέση με την προοπτική ενίσχυσης των σχέσεων της ΕΕ με την Τουρκία, διότι εκείνο είναι που θεωρούμε ότι μπορεί να ξεκλειδώσει την προοπτική για επανέναρξη των συνομιλιών».Σε παρατήρηση δημοσιογράφου ότι σύμφωνα με πληροφορίες ο Έφορος Εταιρειών έχει στη διάθεση του γνωμάτευση από τη Νομική Υπηρεσία για το πώς να προχωρήσει με τις εταιρείες των οποίων έχουν «παγώσει» οι λογαριασμοί λόγω των κυρώσεων, ο Πρόεδρος της Δημοκρατίας είπε ότι «είναι δύο θέματα τα οποία προκύπτουν.Το ένα αφορά τα αιτήματα στον Έφορο Εταιρειών για αλλαγή σε κάποια από τα δεδομένα των ατόμων που είναι καταχωρημένα εκεί.Το δεύτερο αφορά τη μισθοδοσία όλων αυτών που εργάζονται σε άτομα τα οποία αφορούν οι κυρώσεις.Και για τα δύο θέματα έχω δει τη γνωμάτευση, με ειδικότερη έμφαση στη μισθοδοσία όλων αυτών που εργάζονται σε άτομα που έχουν καταχωρηθεί στη λίστα κυρώσεων. Αναμένω να επιλυθεί αυτή τη βδομάδα. Ήδη έχουμε κάνει ενέργειες, έχω μιλήσει με τον Γενικό Εισαγγελέα, έχω μιλήσει με τον Διοικητή της Κεντρικής Τράπεζας, έχουμε μιλήσει και με ξένες Κυβερνήσεις και αναμένω αυτή τη βδομάδα να έχουμε εξελίξεις»."
newsit.gr,https://www.newsit.gr/kosmos/ekloges-stin-tourkia-aspida-erntogan-ston-poutin-meta-tis-katigories-gia-anameiksi/3772355/,Εκλογές στην Τουρκία: «Ασπίδα» Ερντογάν στον Πούτιν μετά τις κατηγορίες για ανάμειξη,18:05 09/03/2023, «Ασπιδα» Ερντογαν στον Πουτιν μετα τις κατηγοριες για αναμειξη στις εκλογες της Τουρκιας - «Οι σχεσεις μας ειναι σημαντικες»,"Ο Ρετζέπ Ταγίπ Ερντογάν υπερασπίστηκε τον Βλαντιμίρ Πούτιν, μετά την καταγγελία της αντιπολίτευσης περί ρωσικής απόπειρας ανάμιξης στις προεδρικές και βουλευτικές εκλογές στην Τουρκία.Ο αντίπαλος του Ερντογάν, ο Κεμάλ Κιλιτσντάρογλου, κατηγόρησε παράγοντες από τη Ρωσία –χωρίς να τους κατονομάσει– για διασπορά «deepfakes» και άλλων μορφών παραπληροφόρησης, με σκοπό τον επηρεασμό του αποτελέσματος της ων εκλογών στην Τουρκία.Το Κρεμλίνο διέψευσε «κατηγορηματικά» την κατηγορία του υποψήφιου της τουρκικής αντιπολίτευσης.Ο Ερντογάν υπερασπίστηκε τον Πούτιν, σε ομιλία του που αναμεταδόθηκε τηλεοπτικά στο πλαίσιο της εκστρατείας του χθες.«Ο Κεμάλ επιτίθεται στη Ρωσία, στον Πούτιν. Αν επιτίθεστε στον Πούτιν, δεν θα συμφωνήσω. Οι σχέσεις μας με τη Ρωσία δεν είναι λιγότερο σημαντικές από αυτές με τις ΗΠΑ», τόνισε ο απερχόμενος τούρκος πρόεδρος.Ο Ερντογάν κατέβαλε προσπάθεια να διατηρήσει καλές σχέσεις με τη Μόσχα και μετά το ξέσπασμα του πολέμου με τη ρωσική εισβολή στην Ουκρανία τον Φεβρουάριο του 2022. Η Τουρκία, κράτος μέλος του NATO, έχει ωφεληθεί από εκπτώσεις στις τιμές της ρωσικής ενέργειας κι αρνείται να επιβάλει, όπως η Δύση, κυρώσεις στη Ρωσία.Οι τελευταίες δημοσκοπήσεις προοιωνίζονται αμφίρροπη αναμέτρηση αύριο.Η καταγγελία του Κιλιτσντάρογλου διατυπώθηκε καθώς τις τελευταίες ημέρες οι τόνοι στην προεκλογική εκστρατεία έγιναν ιδιαίτερα επιθετικοί κι ο υποψήφιος τρίτης παράταξης, ο Μουχαρέμ Ιντζέ, αποσύρθηκε προχθές Πέμπτη.Ο Ιντζέ ανακοίνωσε την απόσυρσή του αφού έγινε στόχος εκστρατείας δυσφήμισης στο διαδίκτυο, μεταξύ άλλων με παραποιημένες φωτογραφίες στις οποίες εικονιζόταν με διάφορες γυναίκες ή στο τιμόνι πολυτελών αυτοκινήτων.Η εκστρατεία του Ερντογάν διένειμε βίντεο –προϊόν μοντάζ– σε κάποιες από τις προεκλογικές συγκεντρώσεις του, με τα οποία αποπειράθηκε να συνδέσει τον Κεμάλ Κιλιτσντάρογλου με το PKK, που η Άγκυρα και οι δυτικοί σύμμαχοί της χαρακτηρίζουν «τρομοκρατική» οργάνωση."
newsit.gr,https://www.newsit.gr/kosmos/ekloges-2023-stin-tourkia-kemal-kilitsntaroglou-me-aleksisfairo-gileko-se-proeklogiki-sygkentrosi/3772153/,Εκλογές 2023 στην Τουρκία – Κεμάλ Κιλιτσντάρογλου: Με αλεξίσφαιρο γιλέκο σε προεκλογική συγκέντρωση,18:05 09/03/2023, Με αλεξισφαιρο γιλεκο σε προεκλογικη συγκεντρωση ο Κεμαλ Κιλιτσνταρογλου,"Με αλεξίσφαιρο γιλέκο εμφανίστηκε σήμερα σε μια προεκλογική συγκέντρωση ο Κεμάλ Κιλιτσντάρογλου, δυο ημέρες πριν τις εκλογές στην Τουρκία.Σύμφωνα με πηγές του κόμματος του Κεμάλ Κιλιτσντάρογλου υπήρχαν «πληροφορίες ότι θα μπορούσε να γίνει στόχος επίθεσης», σε αυτή την προεκλογική συγκέντρωση στην Τουρκία.Στα πλάνα που μεταδόθηκαν, οι σωματοφύλακες του Κιλιτσντάρογλου κρατούν αυτόματα τουφέκια και βρίσκονται μαζί του πάνω στο βάθρο απ’ όπου εκφώνησε την ομιλία του, κάτι που συμβαίνει για πρώτη φορά στην προεκλογική εκστρατεία του.Μια πηγή προσκείμενη στο Ρεπουμπλικανικό Λαϊκό Κόμμα (CHP) είπε ότι ο 74χρονος ηγέτης της αντιπολίτευσης φόρεσε το αλεξίσφαιρο και η ασφάλειά του ενισχύθηκε καθώς υπήρχαν πληροφορίες ότι θα μπορούσε να γίνει στόχος επίθεσης.Η πηγή αυτή δεν έδωσε περισσότερες διευκρινίσεις. Ο Κιλιτσντάρογλου, που προηγείται με μικρή διαφορά στις δημοσκοπήσεις, εκφώνησε αυτήν την ομιλία στη Σαμψούντα της Μαύρης Θάλασσας.Kemal Kılıçdaroğlu’nun Samsun mitinginde ortaya çıkan görüntüler. Eller tetikte, kurşun geçirmez çantalar, sahnenin uzaktan görünmesini engelleyecek şekilde hazırlanmış dev görseller. pic.twitter.com/wYOs8uuEc3Σε συνέντευξη που παραχώρησε σήμερα στο πρακτορείο Reuters, δήλωσε αισιόδοξος για τη νίκη του στις εκλογές της Κυριακής."
newsit.gr,https://www.newsit.gr/kosmos/ekloges-stin-tourkia-kilitsntaroglou-exoume-ksekathares-apodeikseis-oti-i-rosia-anamixthike-sti-maxi-tis-kalpis/3772008/,Εκλογές στην Τουρκία – Κιλιτσντάρογλου: «Έχουμε ξεκάθαρες αποδείξεις ότι η Ρωσία αναμίχθηκε στη μάχη της κάλπης»,18:05 09/03/2023, Βομβες Κιλιτσνταρογλου: «Εχουμε ξεκαθαρες αποδειξεις οτι η Ρωσια αναμιχθηκε στις εκλογες μας»,"Ο Κεμάλ Κιλιτσντάρογλου έριξε νέες βόμβες κατά της Ρωσίας δυο μέρες πριν τις εκλογές στην Τουρκία, καθώς είπε ότι το κόμμα του διαθέτει ξεκάθαρες αποδείξεις για την ανάμιξη του Κρεμλίνου στη μάχη της κάλπης.Ο Κεμάλ Κιλιτσντάρογλου είχε κατηγορήσει δημόσια τη Ρωσία χθες (11.5.2023) μέσω ανάρτησής του στο Τwitter ότι «ανακατεύτηκε» στις εκλογές της γειτονικής χώρας μέσω της υπόθεσης του Μουχαρέμ Ιντζέ.Ο πρόεδρος του τουρκικού κόμματος Memleket (Πατρίδα), Μουχαρέμ Ιντζέ αποφάσισε να αποσυρθεί από τις εκλογές της 14ης Μαΐου. Τα σενάρια που κυκλοφόρησαν ανέφεραν ότι ο Τούρκος πολιτικός αποφάσισε να μην συμμετάσχει στις εκλογές, επειδή απειλήθηκε ότι θα βγει στην επιφάνεια ένα ροζ βίντεο στο οποίο πρωταγωνιστεί.Η Ρωσία πήρε επίσημη θέση σήμερα (12.5.2023) και διέψευσε τους ισχυρισμούς του Κεμάλ Κιλιτσντάρογλου περί ανάμιξης του Κρεμλίνου στις εκλογές της Τουρκίας.Ο εκπρόσωπος της ρωσικής κυβέρνησης, Ντμίτρι Πεσκόφ δήλωσε πως εκείνοι που μετέφεραν τους ισχυρισμούς αυτούς στον Κεμάλ Κιλιτσντάρογλου είναι «ψεύτες» και πως η Ρωσία εκτιμά πολύ τις σχέσεις της με την Τουρκία, μια χώρα «εταίρο», όπως τη χαρακτήρισε.Ο Κεμάλ Κιλιτσντάρογλου όμως, επανήλθε και πάλι στο θέμα και τόνισε ότι το κόμμα του «έχει ξεκάθαρες αποδείξεις» ότι η Ρωσία έχει «ανακατευτεί» στην υπόθεση Ιντζέ και αυτό σημαίνει εμμέσως πλην σαφώς ότι το Κρεμλίνο έχει ανάμιξη στις εκλογές.Στην ερώτηση για τους λόγους για τους οποίους έγραψε χθες στο Τwitter ότι η Ρωσία είναι υπεύθυνη για τις αναρτήσεις αυτές στο διαδίκτυο για τον Ιντζέ, ο βασικός αντίπαλος του Ρετζέπ Ταγίπ Ερντογάν στις εκλογές απάντησε χωρίς περιστροφές: «Αν δεν είχαμε ξεκάθαρες αποδείξεις, δεν θα τουίταρα».Το κόμμα του πάνως, δεν ήρθε σε επαφή με την ρωσική πρεσβεία στην Τουρκία για την υπόθεση.«Θεωρούμε απαράδεκτο μία άλλη χώρα να αναμειγνύεται στην εκλογική διαδικασία της Τουρκίας. Ηθελα αυτό να το γνωρίζει όλος ο κόσμος, για τον λόγο αυτόν έκανα ανοικτά την καταγγελία με ένα tweet», δήλωσε ο Κεμάλ Κιλιτσντάρογλου σε συνέντευξή του στο πρακτορείο Reuters δύο ημέρες πριν από τις τουρκικές εκλογές."
newsit.gr,https://www.newsit.gr/kosmos/ekloges-stin-tourkia-i-rosia-diepseyse-tis-katigories-kilitsntaroglou-gia-anamiksi-tis-sti-maxi-tis-kalpis/3771977/,Εκλογές στην Τουρκία: Η Ρωσία διέψευσε τις κατηγορίες Κιλιτσντάρογλου για ανάμιξή της στη μάχη της κάλπης,18:05 09/03/2023, Η Ρωσια διαψευδει τον Κιλιτσνταρογλου και λεει οτι δεν «ανακατευτηκε» στις εκλογες της Τουρκιας,"Η Ρωσία ξεκαθάρισε σήμερα (12.5.2023) πως οι ισχυρισμοί του Κεμάλ Κιλιτσντάρογλου πως το Κρεμλίνο «ανακατεύτηκε» στις προεδρικές εκλογές στην Τουρκία, είναι «ψευδείς» και επινοήθηκαν από «ψεύτες».Ο Κεμάλ Κιλιτσντάρογλου, ο κυριότερος αντίπαλος του προέδρου της Τουρκίας, Ταγίπ Ερντογάν στις εκλογές της 14ης Μαΐου, απήθυνε προειδοποίηση στη Ρωσία, κατηγορώντας την ότι φέρει την ευθύνη για τη δημοσιοποίηση ψευδούς υλικού στα μέσα κοινωνικής δικτύωσης πριν από τις εκλογές, κάτι που εμμέσως πλην σαφώς ήταν αιχμή ότι το Κρεμλίνο έχει ανάμιξη στη μάχη της κάλπης στη γειτονική χώρα.Ο εκπρόσωπος του Κρεμλίνου Ντμίτρι Πεσκόφ δήλωσε πως εκείνοι που μετέφεραν τους ισχυρισμούς αυτούς στον Κεμάλ Κιλιτσντάρογλου είναι «ψεύτες» και πως η Ρωσία εκτιμά πολύ τις σχέσεις της με την Τουρκία, μια χώρα «εταίρο», όπως τη χαρακτήρισε.Ο Κεμάλ Κιλιτσντάρογλου αναφερόταν στο θέμα της απόφασης του προέδρου του τουρκικού κόμματος Memleket (Πατρίδα), Μουχαρέμ Ιντζέ, να αποσυρθεί από τις εκλογές της 14ης Μαΐου, με τα σενάρια να λένε ότι ο πολιτικός αποφάσισε να μην συμμετάσχει στη διαδικασία, επειδή απειλήθηκε ότι θα βγει στην επιφάνεια ένα ροζ βίντεο στο οποίο πρωταγωνιστεί.Ο ηγέτης της τουρκικής αντιπολίτευσης Κεμάλ Κιλιτσντάρογλου είχε κατηγορήσει την Ρωσία ότι βρίσκεται πίσω από το άλλο θέμα σε ανάρτηση που έκανε στο Twitter.Sevgili Rus Dostlarımız,Dün bu ülkede ortaya saçılan montajlar, kumpaslar, Deep Fake içerikler, kasetlerin arkasında siz varsınız. Eğer 15 Mayıs sonrası dostluğumuzun devamını istiyorsanız, elinizi Türk’ün devletinden çekin. Biz hala işbirlikten ve dostluktan yanayız.— Kemal Kılıçdaroğlu (@kilicdarogluk) May 11, 2023Sevgili Rus Dostlarımız,Dün bu ülkede ortaya saçılan montajlar, kumpaslar, Deep Fake içerikler, kasetlerin arkasında siz varsınız. Eğer 15 Mayıs sonrası dostluğumuzun devamını istiyorsanız, elinizi Türk’ün devletinden çekin. Biz hala işbirlikten ve dostluktan yanayız.Ο Κεμάλ Κιλιτσντάρογλου ανέφερε στην ανάρτηση που έκανε:«Αγαπητοί Ρώσοι φίλοι, εσείς βρίσκεστε πίσω από τα μοντάζ, τις συνωμοσίες, το Deep Fake περιεχόμενο, τις κασέτες που αποκαλύφθηκαν χθες σε αυτή τη χώρα. Αν θέλετε να συνεχιστεί η φιλία μας μετά τις 15 Μαΐου, πάρτε το χέρι σας από το τουρκικό κράτος. Είμαστε ακόμα υπέρ της συνεργασίας και της φιλίας»."
newsit.gr,https://www.newsit.gr/kosmos/ekloges-stin-tourkia-o-kemal-kilitsntaroglou-yposxetai-na-steilei-ton-retzep-tagip-erntogan-sto-xronontoulapo-tis-istorias/3771827/,Εκλογές στην Τουρκία: Ο Κεμάλ Κιλιτσντάρογλου υπόσχεται να στείλει τον Ρετζέπ Ταγίπ Ερντογάν στο χρονοντούλαπο της Ιστορίας,18:05 09/03/2023, Ο Κιλιτσνταρογλου υποσχεται να στειλει τον Ερντογαν στο... χρονοντουλαπο της Ιστοριας,"Ο Κεμάλ Κιλιτσντάρογλου είναι ο αντι-Ερντογάν αντιπολίτευσης της Τουρκίαςκαι ονειρεύεται να γίνει ο σωτήρας της τουρκικής δημοκρατίας, για την οποία λέει πως έχει καταστραφεί από τα είκοσι χρόνια της εξουσίας ενός κόμματος, του AKP του Ρετζέπ Ταγίπ Ερντογάν.Ο Κεμάλ Κιλιτσντάρογλου, υποψήφιος της συμμαχίας της αντιπολίτευσης της Τουρκίας στις προεδρικές εκλογές της 14ης Μαΐου, υπόσχεται, αν εκλεγεί, να στείλει τον πρόεδρο Ρετζέπ Ταγίπ Ερντογάν στο… χρονοντούλαπο της Ιστορίας.«Θα φέρω το δίκαιο και τη δικαιοσύνη σ’ αυτή τη χώρα. Θα φέρω τον κατευνασμό», είπε την περασμένη εβδομάδα σε ομιλία του στην ανατολική Τουρκία.Απέναντι στον αρχηγό του κράτους, ένα ρήτορα που εύκολα καταφεύγει στις προσβολές, αυτός ο 74χρονος πρώην υψηλόβαθμος δημόσιος υπάλληλος, επικεφαλής από το 2010 του Ρεπουμπλικανικού Λαϊκού Κόμματος (CHP, σοσιαλδημοκρατικό), είχε από καιρό την εικόνα ενός διόλου χαρισματικού ανθρώπου του μηχανισμού.Όμως η είσοδός του στην προεκλογική εκστρατεία του επέτρεψε να αποτυπώσει ένα νέο στυλ.Σχεδόν κάθε βράδυ αναρτά στα μέσα κοινωνικής δικτύωσης ένα βίντεο, το οποίο έχει γυρίσει στο γραφείο του, το σαλόνι του ή την κουζίνα του, μια κουζίνα συνηθισμένη με το ψυγείο καλυμμένο με μαγνητάκια και με πετσέτες με λουλούδια – καμιά σχέση με το χρυσοποίκιλτο προεδρικό μέγαρο.Μερικά από τα βίντεο αυτά έχουν γίνει viral: τέλη Απριλίου, έσπασε ένα ταμπού λέγοντας μπροστά στην κάμερα ότι ανήκει στους αλεβίτες, έναν ετερόδοξο κλάδο του ισλάμ που μερικοί σκληροπυρηνικοί σουνίτες θεωρούν αιρετικό.Ο υπ’ αριθμόν ένα αντίπαλος του απερχόμενου προέδρου, μικρόσωμος και με λεπτό λευκό μουστάκι, εμφανίζεται επίσης ως «ο Κύριος Καθαρός» της τουρκικής πολιτικής ζωής, καταγγέλλοντας εδώ και χρόνια τη διαφθορά που, σύμφωνα με τον ίδιο, είναι γάγγραινα στην κορυφή του κράτους.Ως πρόεδρος, θα συνεχίσει να πληρώνει τους λογαριασμούς του για το νερό και το ηλεκτρικό, υπόσχεται, και θα κατοικήσει και πάλι στο ιστορικό προεδρικό μέγαρο Τσάνκαγια, αντί να μετακομίσει στο πολυτελές μέγαρο των 1.100 δωματίων που έκτισε ο Ερντογάν σ’ ένα προστατευόμενο δασώδη λόφο της Άγκυρας.«Είναι όπως εμείς. Καταλαβαίνει τους ανθρώπους», έλεγε ενθουσιασμένη το περασμένο Σάββατο η 20χρονη Αλέινα Ερντέμ, στη διάρκεια της μεγάλης συγκέντρωσης του υποψηφίου στην Κωνσταντινούπολη.Ο Κεμάλ Κιλιτσντάρογλου δεσμεύεται επίσης να μην… κατασχέσει την εξουσία: αφού «αποκαταστήσει τη δημοκρατία» και περιορίσει τις εξουσίες του προέδρου, θα πάει να ασχοληθεί με τα εγγόνια του, διαβεβαιώνει.«Δεν είμαι άνθρωπος της φιλοδοξίας», υποστήριζε τον Απρίλιο μιλώντας στο περιοδικό Time.Από τότε που ανέλαβε την προεδρία του CHP, το οποίο είχε ιδρύσει ο πατέρας της σύγχρονης Τουρκίας, ο Μουσταφά Κεμάλ, άλλαξε τη γραμμή του κόμματος σβήνοντας κυρίως την πολύ λαϊκή δημόσια εικόνα του.Στο τέλος του 2022 πρότεινε έτσι ένα νόμο ο οποίος εγγυάται το δικαίωμα των γυναικών της Τουρκίας να φορούν μαντίλα, κάνοντας ένα δώρο στους συντηρητικούς ψηφοφόρους.Ο υποψήφιος, γόνος μιας φτωχής οικογένειας της ιστορικά ανταρτικής επαρχίας της ανατολικής Ανατολίας Ντερσίμ (μετονομάσθηκε σε Τουντσελί), η πλειονότητα των κατοίκων της οποίας είναι Κούρδοι και αλεβίτες, επιχειρεί παράλληλα να γοητεύσει τους Κούρδους, πολλοί από τους οποίους τον επονομάζουν «Πίρο», κουρδική λέξη για τον παππού ή έναν αλεβίτη ιερωμένο.Ο πρόεδρος Ερντογάν, από την πλευρά του, τον επονομάζει «Μπέη Κεμάλ» («Κύριο Κεμάλ»), χρησιμοποιώντας για να τον περιγελάσει τον όρο «μπέη» που παραδοσιακά αποδίδεται στους ξένους.Από την αρχή της προεκλογικής εκστρατείας, ο αρχηγός του κράτους τον έχει μετονομάσει σε… «Μπάι Μπάι Κεμάλ» και ισχυρίζεται πως οι Τούρκοι «θα τον θάψουν» με την ψήφο τους το βράδυ της 14ης Μαΐου, παρά τις πολλές δημοσκοπήσεις που δίνουν φαβορί τον Κιλιτσντάρογλου.Αυτός ο οικονομολόγος, που είχε διοριστεί στα χρόνια του 1990 επικεφαλής του τουρκικού ισχυρού Ιδρύματος Κοινωνικών Ασφαλίσεων, θεωρούνταν ωστόσο για καιρό ανίκανος να κερδίσει εκλογές.Όμως η διπλή νίκη, το 2019, υποψηφίων του CHP στις δημοτικές εκλογές στην Κωνσταντινούπολη και την Άγκυρα, η οποία ήταν μια πρωτοφανής ήττα για τον Ρετζέπ Ταγίπ Ερντογάν και το κόμμα του, οφείλεται σε μεγάλο βαθμό σ’ αυτόν.Ενισχυμένος απ’ αυτή την επιτυχία, ο αρχηγός του CHP κατάφερε φέτος να ενώσει πίσω του έξι σχηματισμούς της αντιπολίτευσης και να πάρει ως πριμ την υποστήριξη του κύριου φιλοκουρδικού κόμματος.Ξέρει επίσης να περιστοιχίζεται: οι πολύ δημοφιλείς δήμαρχοι του CHP στην Κωνσταντινούπολη και την Άγκυρα, ο Εκρέμ Ιμάμογλου και ο Μανσουρ Γιαβάς, τους οποίους θέλει να διορίσει αντιπροέδρους, είναι παρόντες σχεδόν σε όλες τις προεκλογικές συγκεντρώσεις του.Ο Κεμάλ Κιλιτσντάρογλου οφείλει εξάλλου στο δήμαρχο της Κωνσταντινούπολης το «σήμα κατατεθέν» των συγκεντρώσεών του, την καρδιά που σχηματίζει με τα δάχτυλα προς το μέρος των οπαδών του.Ο υποψήφιος της αντιπολίτευσης, ένα από τα μεγάλα γεγονότα της θητείας του οποίου στην πολιτική ήταν η μεγάλη πορεία των 420 χιλιομέτρων που πραγματοποίησε το 2017 από την Άγκυρα στην Κωνσταντινούπολη για να καταγγείλει τη φυλάκιση ενός βουλευτή του κόμματός του, αρέσκεται να προτείνει υπομονή.Ωστόσο μια από τις αφίσες της προεκλογικής εκστρατείας του ηχεί στα αυτιά των οπαδών του σαν το τέλος μιας μακράς περιόδου αναμονής: «Είμαι ο Κεμάλ, έρχομαι!»."
newsit.gr,https://www.newsit.gr/politikh/kyriakos-mitsotakis-sto-AP-tha-teino-xeira-filias-se-opoion-eklegei-stin-tourkia-alla-den-eimai-afelis/3771820/,Κυριάκος Μητσοτάκης στο AP: «Θα τείνω χείρα φιλίας σε όποιον εκλεγεί στην Τουρκία αλλά δεν είμαι αφελής»,18:05 09/03/2023, Κυριακος Μητσοτακης στο AP: «Θα τεινω χειρα φιλιας σε οποιον εκλεγει στην Τουρκια αλλα δεν ειμαι αφελης»,"«Χείρα φιλίας» λέει ότι θα τείνει στο νικητή των εκλογών στην Τουρκία ο Κυριάκος Μητσοτάκης σε συνέντευξή του στο Associated Press. Προσθέτει ότι ελπίζει ότι η επόμενη κυβέρνηση στην γειτονική χώρα θα «επανεξετάσει την προσέγγισή της προς τη Δύση».Λέει ακόμα ότι δεν είναι αφελής και επειδή όπως τονίζει γνωρίζει πως οι εξωτερικές πολιτικές των χωρών δεν αλλάζουν από τη μια μέρα στην άλλη τονίζοντας χαρακτηριστικά:«θα συνεχίσουμε να ενισχύουμε τις αποτρεπτικές μας ικανότητες και τις αμυντικές μας ικανότητες».Μάλιστα σημειώνει ότι: «Μακάρι να μην χρειαζόταν να ξοδεύω πολύ περισσότερο από το 2% του ΑΕΠ μου για την Άμυνα. Αλλά δυστυχώς, ζούμε σε μια επισφαλή γειτονιά με μια πολύ μεγαλύτερη χώρα από εμάς που συμπεριφέρεται επιθετικά».Για το γεγονός ότι Ελλάδα και Τουρκία ήρθαν πιο κοντά μετά τους σεισμούς ο πρωθυπουργός αναφέρει:«Είναι κρίμα. Δεν χρειάζεται να περιμένουμε να χτυπήσει μια καταστροφή, ούτε είναι γραφτό να ζούμε σε κατάσταση μόνιμης έντασης». Όμως, τόνισε, ότι οι καλύτεροι δεσμοί απαιτούν τον τερματισμό της πολεμικής ρητορικής από την Τουρκία. «Αν η τουρκική κυβέρνηση λέει κάθε λίγο και λιγάκι ότι θα έρθει νύχτα στα νησιά μας, προφανώς αυτό δεν είναι πολύ ευνοϊκό για την οικοδόμηση κλίματος εμπιστοσύνης και καλής θέλησης».Σχετικά με τις εκλογές της 21ης Μαΐου, ο Έλληνας πρωθυπουργός λέει ότι «Αυτό που χρειαζόμαστε είναι μια σταθερή κυβέρνηση, και κατά προτίμηση χρειαζόμαστε μια μονοκομματική κυβέρνηση».Μεταξύ άλλων, μίλησε και για το μεταναστευτικό τονίζοντας: “Θα χτίσουμε τον φράχτη μας στα βόρεια σύνορά μας. Και πάλι, θέλω να το καταστήσω πολύ σαφές: δεν απολογούμαι γι’ αυτό. Αντιστρέψαμε την πολιτική της προηγούμενης κυβέρνησης, η οποία είχε μια πολιτική ανοιχτών θυρών, η οποία οδήγησε στο να επιτρέψει σε περισσότερους από ένα εκατομμύριο ανθρώπους να περάσουν στην Ελλάδα το 2015. Αυτό δεν πρόκειται να ξανασυμβεί»."
newsit.gr,https://www.newsit.gr/kosmos/ekloges-stin-tourkia-oi-kerdismenoi-kai-oi-xamenoi-tis-20etous-monokratorias-tou-retzep-tagip-erntogan/3771785/,Εκλογές στην Τουρκία: Οι κερδισμένοι και οι χαμένοι της 20ετούς μονοκρατορίας του Ρετζέπ Ταγίπ Ερντογάν,18:05 09/03/2023, Οι κερδισμενοι και οι χαμενοι της 20ετους μονοκρατοριας του Ερντογαν στην Τουρκια,"Ο πρόεδρος της Τουρκίας Ρετζέπ Ταγίπ Ερντογάν και το Κόμμα Δικαιοσύνης και Ανάπτυξης (AKP) κυριαρχούν στην τουρκική πολιτική ζωή για είκοσι χρόνια.Ορισμένοι τομείς της κοινωνίας της Τουρκίας ωφελήθηκαν από τη μονοκρατορίας του Ρετζέπ Ταγίπ Ερντογάν, άλλοι υποβαθμίστηκαν.Ακολουθεί μια σταχυολόγηση ενόψει των προεδρικών και των βουλευτικών εκλογών της Κυριακής 14ης Μαΐου.Η διεύθυνση θρησκευτικών υποθέσεων (DIYANET) μετατράπηκε σε μεγάλη κοινωνική δύναμη επί των ημερών του κ. Ερντογάν, πιστού μουσουλμάνου, το ισλαμοσυντηρητικό κόμμα του οποίου αψήφισε τα κοσμικά θεμέλια της μεταοθωμανικής Τουρκίας. Η Ντιγιανέτ διαθέτει δικό της τηλεοπτικό δίκτυο, που βαραίνει στον πολιτικό διάλογο, και προϋπολογισμό συγκρίσιμο με αυτόν υπουργείο μεσαίου μεγέθους. Το εύρος των προνομίων της την έχει μετατρέψει σε στόχο κοσμικών αντιπάλων του προέδρου, που καταγγέλλουν την αύξηση του αριθμού των ισλαμικών τεμενών, των μαθημάτων του Κορανίου, της επιρροής των θρησκευτικών αδελφοτήτων ή ταγμάτων. Πρώην επικεφαλής της είχε προκαλέσει σκάνδαλο με τον τρόπο ζωής του, που κρίθηκε υπερβολικά σπάταλος.Επί των ημερών του κ. Ερντογάν, ο τομέας των ακινήτων και τα μεγάλα κατασκευαστικά έργα γνώρισαν άνθιση στην Τουρκία, τονώνοντας την ανάπτυξη. Κάποιοι όμιλοι και επιχειρηματίες, χάρη στην πολιτική τους συγγένεια με την κυβέρνηση, εξασφάλισαν χρυσοφόρα δημόσια έργα. Η φρενίτιδα άλλαξε το πρόσωπο της χώρας, με νέα ακίνητα να διατίθενται σε εκατομμύρια ανθρώπους και την μεταμόρφωση της σιλουέτας πόλεων όπως η Κωνσταντινούπολη. Αυτή η αναπτυξιακή φρενίτιδα συνοδεύτηκε από την αύξηση του αρχηγού του κράτους για «τρελά» έργα, τεράστιες φιλόδοξες επενδύσεις αξίας δισεκατομμυρίων -γέφυρες, αυτοκινητόδρομοι, αεροδρόμια κ.ο.κ.-, ανάμεσά τους τη Διώρυγα της Κωνσταντινούπολης, που θεωρητικά τουλάχιστον θα επιτρέψει να διπλασιαστεί η κίνηση που μέχρι τώρα περνά από το Βόσπορο, αλλά απέχει ακόμα πολύ.Ο κ. Ερντογάν υπερασπίστηκε τα δικαιώματα των πιο συντηρητικών μουσουλμάνων, έπειτα από δεκαετίες που η Τουρκία ήταν αποφασιστικά κοσμικό κράτος. Οι πιστές μουσουλμάνες απέκτησαν έτσι προοδευτικά δικαίωμα να φορούν μαντίλα –κάτι απαγορευμένο– μέσα σε πανεπιστήμια, σε δημόσιες υπηρεσίες, στην αστυνομία, στο κοινοβούλιο. Για τον αρχηγό του κράτους το ζήτημα ήταν απολύτως προσωπικό καθώς οι δυο κόρες τους, που καλύπτουν το κεφάλι όπως και η μητέρα τους, «δεν επιτρεπόταν να φορούν μαντίλα» στο πανεπιστήμιο.Τα τουρκικά μέσα ενημέρωσης, άλλοτε υπόδειγμα πολυφωνίας, είδαν τα περιθώρια να συρρικνώνονται προοδευτικά επί των ημερών του κ. Ερντογάν. Παρατηρητές εκτιμούν ότι το 90% των τουρκικών μέσων ενημέρωσης βρίσκονται πλέον υπό τον έλεγχο της κυβέρνησης ή υποστηρικτών του. Ο τούρκος πρόεδρος ευνόησε την εξαγορά εφημερίδων και τηλεοπτικών δικτύων από επιχειρηματίες προσκείμενους στην κυβέρνηση, στους οποίους δόθηκαν δάνεια από το δημόσιο. Παράλληλα, επιδόθηκε σε καταστολή των επικριτικών φωνών — που εντάθηκε μετά το αποτυχημένο πραξικόπημα του 2016.Σύμφωνα με την τουρκική οργάνωση P24, το τρέχον διάστημα βρίσκονται πίσω από τα σίδερα 64 δημοσιογράφοι στην Τουρκία.Ο τουρκικός στρατός, για δεκαετίες θεματοφύλακας του κοσμικού χαρακτήρα του τουρκικού κράτους, που είχε προχωρήσει επανειλημμένα σε στρατιωτικά πραξικοπήματα, έχασε προοδευτικά την επιρροή του στο πολιτικό σκηνικό. Η διαδικασία επιταχύνθηκε μετά την απόπειρα πραξικοπήματος του 2016, εγκέφαλος της οποίας φέρεται να ήταν μουσουλμάνος ιεροκήρυκας εξόριστος στις ΗΠΑ, άλλοτε θερμός υποστηρικτής του κ. Ερντογάν. Ο αρχηγός του κράτους αντέδρασε προχωρώντας σε σαρωτικές εκκαθαρίσεις και φυλακίσεις εκατοντάδων στρατιωτικών, ορισμένων για το υπόλοιπο της ζωής τους. Οι πιο υψηλόβαθμοι αξιωματικοί αποδεκατίστηκαν, ενώ η διαδικασία μείωσε τις δυνατότητες της κυριότερης δύναμης στην ανατολική πτέρυγα του NATO. Η πολεμική αεροπορία ειδικά έχασε πολλούς πιλότους και αξιωματικούς.Αφού γνώρισαν για δεκαετίες καταστολή από τις τουρκικές κοσμικές κυβερνήσεις, όπως οι περισσότερες μειονότητες στην Τουρκία, οι Κούρδοι βοήθησαν να εκλεγεί και υποστήριξαν τον κ. Ερντογάν στην αρχή. Ο αρχηγός του κράτους προσπάθησε από την πλευρά του να προωθήσει τα γλωσσικά και πολιτιστικά τους δικαιώματα, άρχισε διαπραγματεύσεις για να τερματιστεί ο πόλεμος με το ένοπλο κουρδικό αυτονομιστικό κίνημα με την προσφορά μεγαλύτερης αυτονομίας στη νοτιοανατολική Τουρκία. Αλλά μετά την κατάρρευση των συνομιλιών και την ανάφλεξη της βίας την περίοδο 2015-2016, η κοινότητα των Κούρδων –που μετρά 15 ως 20 εκατομμύρια μέλη– βρέθηκε υπό αυξανόμενη πίεση. Δεκάδες κούρδοι ηγέτες οδηγήθηκαν στη φυλακή ή απομακρύνθηκαν από τα αξιώματά τους. Το κυριότερο κόμμα που εκφράζει τη μειονότητα, το HDP, διατρέχει κίνδυνο να τεθεί εκτός νόμου, κατηγορείται για «τρομοκρατία».Η Τουρκία βίωσε οικονομικό «μπουμ» την πρώτη δεκαετία του κ. Ερντογάν στην εξουσία, κάτι που εκκόλαψε νέα μεσαία τάξη. Όμως από το 2013, η τουρκική οικονομία γνωρίζει τη μια κρίση μετά την άλλη. Σύμφωνα με την Παγκόσμια Τράπεζα, το ακαθάριστο εγχώριο προϊόν της Τουρκίας, μέτρο του πλούτου της χώρας, έχει υποχωρήσει στο επίπεδο όπου βρισκόταν τα πέντε πρώτα χρόνια του κ. Ερντογάν στην εξουσία. Με τον πληθωρισμό να ίπταται στα ουράνια, πάνω από το 85% επισήμως το 2022, οι οικονομίες εκατομμυρίων νοικοκυριών έγιναν καπνός. Και πολλές οικογένειες δυσκολεύονται πλέον να βγάλουν τον μήνα."
newsit.gr,https://www.newsit.gr/kosmos/ekloges-stin-tourkia-o-kilitsntaroglou-ekane-ta-psonia-tou-kai-ta-esoure-ston-erntogan/3771708/,Εκλογές στην Τουρκία: Ο Κιλιτσντάρογλου έκανε τα ψώνια του και τα «έσουρε» στον Ερντογάν,18:05 09/03/2023, Ο Κιλιτσνταρογλου εκανε τα ψωνια του και τα «εσουρε» για την ακριβεια στον Ερντογαν,"Ο Κεμάλ Κιλιτσντάρογλου έχει επιτεθεί πολλές φορές στον Ρετζέπ Ταγίπ Ερντογάν ενόψει των εκλογών στη Τουρκία με διάφορους τρόπους και ένας απ’ αυτούς είναι και οι τιμές των τροφίμων. Μάλιστα ο ηγέτης της συμμαχίας της τουρκικής αντιπολίτευσης είχε χρησιμοποιήσει την τιμή του κρεμμυδιού για να ασκήσει κριτική στον Τούρκο πρόεδρο.Ο Κεμάλ Κιλιτσντάρογλου έκανε άλλη μια επίθεση στον Ρετζέπ Ταγίπ Ερντογάν ενόψει των εκλογών στην Τουρκία.Η επίθεση αυτή είχε πάλι ως αιχμή του δόρατος τις τιμές των τροφίμων, που έχουν πάρει φωτιά εξαιτίας του απίστευτου καλπασμού του πληθωρισμού στη χώρα.Η νέα επίθεση έγινε για άλλη μια φορά μέσα από τη γνωστή κουζίνα του σπιτιού του ηγέτη της τουρκικής αντιπολίτευσης, την οποία συχνά, πυκνά ο Κεμάλ Κιλιτσντάρογλου χρησιμοποιεί σε προεκλογικά μηνύματα που ανεβάζει μέσω βίντεο στα μέσα κοινωνικής δικτύωσης, θέλοντας να δείξει την ταπεινότητα του σπιτιού που αντανακλά την ταπεινότητα του ως άνθρωπος και πολιτικός.Μόνο που αυτή τη φορά ο Κεμάλ Κιλιτσντάρογλου βρήκε έναν άλλο πρωτότυπο τρόπο για να ασκήσει κριτική μέσω βίντεο στον μεγάλο αντίπαλό του στις εκλογές της Τουρκίας. Ο ηγέτης της αντιπολίτευσης, που προηγείται του Ρετζέπ Ταγίπ Ερντογάν σε όλες τις δημοσκοπήσεις, πήγε και έκανε τα ψώνια του από το σούπερ μάρκετ και τα παρουσίασε στον κόσμο μέσα από βίντεο που ανέβασε στα social media.Ο Κεμάλ Κιλιτσντάρογλου παρουσίασε τα τρόφιμα που είχε κάνει, κάνοντας αναφορά στις τιμές τους που είναι «φωτιά».Gerçekler. pic.twitter.com/VvL17vBaBl— Kemal Kılıçdaroğlu (@kilicdarogluk) May 11, 2023Gerçekler. pic.twitter.com/VvL17vBaBl«Θα σας δείξω τις τιμές των προϊόντων πέρυσι αλλά και όπως τα αγόρασα σήμερα το πρωί. Αγόρασα ένα κιλό ρύζι. Πέρυσι ήταν 18 λίρες σήμερα 39 λίρες. Ένα κιλό ρύζι. Πόσο να φτάσει, σε πόσες μερίδες για μια τετραμελή οικογένεια. Εσείς ξέρετε αλλά αυτοί που είναι στο παλάτι δεν το γνωρίζουν. Ένα κιλό ξερά φασόλια, πέρυσι ήταν 17 λίρες και σήμερα δώσαμε 36 λίρες. Η ζάχαρη πέρυσι την αγοράζαμε 20 λίρες, σήμερα την αγοράσαμε ακριβώς 47!. Ένα λίτρο γάλα το αγοράζαμε πέρυσι 14 λίρες φέτος 27 λίρες. Δείτε 750 γραμμάρια γιαούρτι. Πέρυσι το αγοράζαμε 12 λίρες, φέτος εμείς πληρώσαμε 28 λίρες. Ένα κιλό τσάι! Πέρυσι αγοράζαμε με 41 λίρες, τώρα πληρώσαμε 76,5 λίρες» ανέφερε χαρακτηριστικά ο Κεμάλ Κιλιτσντάρογλου, όπως μετέδωσε ο ανταποκριτής του ΣΚΑΪ στην Κωνσταντινούπολη, Μανώλης Κωστίδης.«Αγαπημένε μου λαέ πρέπει να έρθουμε εμείς στην εξουσία έτσι ώστε η τιμή του γάλακτος να μην φτάσει τις 50 λίρες μέχρι το τέλος του έτους. Πρέπει να έρθουμε στην εξουσία, ώστε το τυρί να μην φτάσει τις 125 λίρες. Όπως κι ένα κιλό τσάι να μην φτάσει τις 110 λίρες. Να είστε πάντα καλά» τόνισε ο πρόεδρος του CHP και μεγάλος αντίπαλος του Ρετζέπ Ταγίπ Ερντογάν στις εκλογές της Τουρκίας, που θα διεξαχθούν την Κυριακή (14.5.2023)."
newsit.gr,https://www.newsit.gr/kosmos/ekloges-stin-tourkia-ti-thelei-na-allaksei-i-antipoliteysi-an-epikratisei-tin-kyriaki/3771696/,Εκλογές στην Τουρκία: Τι θέλει να αλλάξει η αντιπολίτευση αν επικρατήσει την Κυριακή,18:05 09/03/2023, Εκλογες στην Τουρκια: Τι θελει να αλλαξει η αντιπολιτευση αν επικρατησει την Κυριακη,"Η συμμαχία της αντιπολίτευσης υπόσχεται, σε περίπτωση νίκης της στις προεδρικές και βουλευτικές εκλογές που διεξάγονται στην Τουρκία την Κυριακή (14.05.2023), απόλυτη ρήξη με την κληρονομιά δυο δεκαετιών μονοκρατορίας του προέδρου Ρετζέπ Ταγίπ Ερντογάν.Η Τουρκία θα «στεφθεί δημοκρατία»: ο Κεμάλ Κιλιτσντάρογλου, υποψήφιος της Εθνικής Συμμαχίας για την προεδρία, θέλει η χώρα να τελειώνει με «το καθεστώς του ενός ανδρός και μόνο», διατύπωση που επαναλαμβάνει ασταμάτητα, καταγγέλλοντας έτσι την υπερβολική συγκέντρωση εξουσίας στα χέρια του προέδρου Ρετζέπ Ταγίπ Ερντογάν.Στο πρόγραμμά της, έκτασης 240 σελίδων, η συμμαχία έξι κομμάτων υπόσχεται πως θα εγκαταλειφθεί το προεδρικό σύστημα, που θεσπίστηκε το 2018, και ότι θα υπάρξει ξανά αυστηρός διαχωρισμός των εξουσιών, με «κυβέρνηση που θα δίνει λόγο» για τις αποφάσεις της.Η αντιπολίτευση θέλει η Τουρκία να επιστρέψει σε κοινοβουλευτικό σύστημα και η εκτελεστική εξουσία να βρίσκεται στα χέρια του ή της πρωθυπουργού που θα εκλέγεται από το κοινοβούλιο. Ο πρόεδρος θα εκλέγεται για μια μόνο –επταετή– θητεία.Η αλλαγή συστήματος όμως «δεν θα είναι απλή, λόγω του πολύ υψηλού κοινοβουλευτικού πήχη, της πλειοψηφίας τριών πέμπτων, για την αναθεώρηση του Συντάγματος», επισημαίνει όμως η Μπαρτίλ Όνταρ, καθηγήτρια συνταγματικού δικαίου στο πανεπιστήμιο Κοτς της Κωνσταντινούπολης.Η αντιπολίτευση υπόσχεται «ανεξάρτητη και αμερόληπτη δικαιοσύνη» και την αποφυλάκιση πολλών κρατουμένων, συμπεριλαμβανομένου του μαικήνα Οσμάν Καβάλα, που έχει καταδικαστεί να εκτίσει ισόβια κάθειρξη.Ο κ. Κιλιτσντάρογλου διαβεβαιώνει επίσης πως θα αφεθεί ελεύθερος ο Σελαχατίν Ντεμίρτας, αρχηγός του φιλοκουρδικού Κόμματος Δημοκρατίας των Λαών (HDP), μαύρο πρόβατο του προέδρου Ερντογάν, φυλακισμένος από το 2016 για «τρομοκρατική προπαγάνδα».Η Εθνική Συμμαχία, στις τάξεις της οποίας ανήκει το «Καλό Κόμμα», εθνικιστική παράταξη, δεν διατυπώνει πάντως καμία σαφή πρόταση για την επίλυση του κουρδικού ζητήματος.Η αντιπολίτευση θέλει εξάλλου να αποκατασταθεί η ελευθερία της έκφρασης και αυτή του Τύπου. Ο ηγέτης της υπόσχεται στους Τούρκους ότι θα καταργηθεί το αδίκημα της «προσβολής του προέδρου» της χώρας, που διευκόλυνε την κατάπνιξη κάθε διαφωνίας, και ότι θα μπορούν να «κριτικάρουν πολύ εύκολα».Ο Κεμάλ Κιλιτσντάρογλου, ο πρόεδρος του Ρεπουμπλικανικού Λαϊκού Κόμματος (CHP) θέλει να κατοχυρωθεί νομικά το δικαίωμα οι γυναίκες να φορούν τη μαντίλα, για να καθησυχάσει τις συντηρητικές ψηφοφόρους που εκφράζουν την ανησυχία πως η παράταξη του, παραδοσιακά εχθρική απέναντί της, θα καταργήσει κεκτημένα που εξασφάλισαν επί προεδρίας Ερντογάν.«Θα υπερασπιστούμε τα δικαιώματα όλων των γυναικών», έχει υποσχεθεί, ενώ δεσμεύεται επίσης να «σέβεται τις πεποιθήσεις, τον τρόπο ζωής και την ταυτότητα του καθένα», αντίθετα με τον κ. Ερντογάν, που αποκαλεί συχνά τα μέλη της κοινότητας ΛΟΑΤΚΙ+ «διεστραμμένους».Ο κ. Κιλιτσντάρογλου θέλει η Τουρκία να επανενταχθεί στη Σύμβαση της Κωνσταντινούπολης, που επιβάλλει να διώκονται οι δράστες βίας σε βάρος των γυναικών· η Άγκυρα αποχώρησε από αυτήν το 2021.Η αντιπολίτευση υπόσχεται πως θα τερματίσει άμεσα την πολιτική που υπερασπίζεται με νύχια και με δόντια ο κ. Ερντογάν, ο οποίος, αντίθετα με τις κλασικές οικονομικές θεωρίες, εννοεί να συνεχίσει να μειώνει τα επιτόκια παρά το ότι ο πληθωρισμός βρίσκεται περί το 45% σε ετήσια βάση.Η Εθνική Συμμαχία διαβεβαιώνει πως θα επαναφέρει τον πληθωρισμό σε «μονοψήφιο αριθμό μέσα στα επόμενα δυο χρόνια» και ότι θα «ξαναδώσει την αξιοπιστία της στην τουρκική λίρα», που έχει χάσει σχεδόν το 80% της αξίας της έναντι του αμερικανικού δολαρίου.«Όποιος κι αν είναι ο νικητής των εκλογών, δεν είναι και πολύ πιθανό η τουρκική οικονομία να αναρρώσει γρήγορα», θα επισημάνει πάντως ο Ερντάλ Γιαλτσίν, καθηγητής διεθνούς οικονομίας στο πανεπιστήμιο της Κωνσταντίας (Γερμανία).Η τουρκική αντιπολίτευση οραματίζεται την «πλήρη ένταξη στην Ευρωπαϊκή Ένωση», διαβεβαιώνει ο Αχμέτ Ουνάλ Τσεβικιόζ, σύμβουλος του Κεμάλ Κιλιτσντάρογλου. Διπλωμάτες και παρατηρητές δεν αναμένουν πάντως πρόοδο ως προς τον σκοπό αυτό, είτε βραχυπρόθεσμα ή μεσοπρόθεσμα.Έχοντας συναίσθηση του γεγονότος πως η Άγκυρα έχει προκαλέσει εκνευρισμό στους συμμάχους της στο NATO από το 2016 καθώς καλλιεργεί προνομιακή σχέση με τη Μόσχα, η Εθνική Συμμαχία «υπόσχεται να επαναβεβαιώσει τον δυτικό προσανατολισμό της Τουρκίας», εξηγεί η Ίλκε Τοϊγκιούρ, καθηγήτρια ευρωπαϊκής γεωπολιτικής στο πανεπιστήμιο Carlos III της Μαδρίτης.Ταυτόχρονα όμως η αντιπολίτευση θέλει να συνεχίσει έναν «ισορροπημένο» διάλογο με τη Ρωσία.Όμως η προτεραιότητα, τουλάχιστον σύμφωνα με τον κ. Τσεβικιόζ, θα είναι η αποκατάσταση των σχέσεων με τη Συρία του Μπασάρ αλ Άσαντ: η συμφιλίωση αυτή είναι εκ των ων ουκ άνευ για να εξασφαλιστεί η επιστροφή, «σε εθελοντική βάση» και σε δυο χρόνια ή λιγότερο, οι 3,7 εκατ. Σύροι πρόσφυγες στην Τουρκία – εξαγγελία που προκαλεί ανησυχία σε οργανώσεις υπεράσπισης των ανθρωπίνων δικαιωμάτων."
newsit.gr,https://www.newsit.gr/politikh/erntogan-oi-ekloges-se-ellada-kai-tourkia-eyxomai-na-anoiksoun-mia-nea-epoxi-na-mpei-telos-stin-exthra/3771665/,"Ερντογάν: Οι εκλογές σε Ελλάδα και Τουρκία εύχομαι να ανοίξουν μια νέα εποχή, να μπει τέλος στην έχθρα",18:05 09/03/2023," Ερντογαν: Οι εκλογες σε Ελλαδα και Τουρκια ευχομαι να ανοιξουν μια νεα εποχη, να μπει τελος στην εχθρα","«Στέλνουμε στην Ελλάδα τους εγκάρδιους φιλικούς χαιρετισμούς μας. Αυτές τις εντυπώσεις πρέπει να τις διατηρήσει ο Κυριάκος Μητσοτάκης και να τηρήσει τους λόγους του», τόνισε μεταξύ άλλων ο πρόεδρος της Τουρκίας Ρετζέπ Ταγίπ Ερντογάν στη συνομιλία του με τον δημοσιογράφο Μανώλη Κωστίδη, που έγινε για λογαριασμό της εφημερίδας «Καθημερινή», υπό το βλέμμα του διευθυντή επικοινωνίας της Τουρκικής Προεδρίας Φαχρετίν Αλτούν.Ειδικότερα, ο Ρετζέπ Ταγίπ Ερντογάν εξέφρασε την επιθυμία να αρχίσει μία νέα εποχή στις σχέσεις της Ελλάδας με την Τουρκία, στέλνοντας παράλληλα μήνυμα στον Έλληνα πρωθυπουργό Κυριάκο Μητσοτάκη.«Με την Ελλάδα μπορούμε να αφήσουμε στην άκρη τις εχθρότητες και τους ανταγωνισμούς, αυτό έφθειρε πολύ και τις δύο χώρες και δεν πρέπει να συνεχιστεί. Εύχομαι οι εκλογές και της Ελλάδας και της Τουρκίας να γίνουν η αρχή μιας νέας εποχής. Εμείς από την Τουρκία στέλνουμε στην Ελλάδα τους εγκάρδιους φιλικούς χαιρετισμούς μας», είπε χαρακτηριστικά.«Αυτές τις εντυπώσεις πρέπει να τις διατηρήσει ο Μητσοτάκης και να τηρήσει τους λόγους του», επεσήμανε, ερωτηθείς ποια ευχή ή μήνυμα θα ήθελε να στείλει στον Κυριάκο Μητσοτάκη.Σύμφωνα με την «Καθημερινή», ο Ρετζέπ Ταγίπ Ερντογάν εκτιμά ότι θα νικήσει στις εκλογές, ενώ δήλωσε στην εφημερίδα ότι «οι συγκεντρώσεις στις πλατείες αυτό δείχνουν, αυτή την επιθυμία δείχνει ο λαός, το βλέπετε κι εσείς». Συνεργάτες του μας τόνιζαν πως οι εκλογές πιθανότατα θα ξεκαθαρίσουν από τον πρώτο γύρο."
newsit.gr,https://www.newsit.gr/kosmos/ekloges-2023-stin-tourkia-o-kilitsntaroglou-katigorei-ti-rosia-gia-ton-mouxarem-intze/3771447/,Εκλογές 2023 στην Τουρκία: Ο Κιλιτσντάρογλου κατηγορεί τη Ρωσία για τον Μουχαρέμ Ιντζέ,18:05 09/03/2023, «Βομβα» Κιλιτσνταρογλου! Κατηγορει τη Ρωσια για «τα μονταζ και τις συνωμοσιες» κατα του Μουχαρεμ Ιντζε!,"Σε μία ανάρτηση “βόμβα” προχώρησε ο Κεμάλ Κιλιτσντάρογλου, τρεις ημέρες πριν από τις εκλογές στην Τουρκία.Ο υποψήφιος της αντιπολίτευσης για την προεδρία της Τουρκίας, Κεμάλ Κιλιτσντάρογλου, κατηγόρησε απροκάλυπτα τη Ρωσία ότι βρίσκεται πίσω από τις “συνωμοσίες” κατά του Μουχαρέμ Ιντζέ, ο οποίος νωρίτερα σήμερα ανακοίνωσε ότι αποχωρεί από την εκλογική μάχη.“Αγαπητοί Ρώσοι φίλοι, είστε πίσω από τα μοντάζ, τις συνωμοσίες, το Deep Fake περιεχόμενο και τις κασέτες που κυκλοφόρησαν χθες σε αυτή τη χώρα. Εάν θέλετε να συνεχιστεί η φιλία μας μετά τις 15 Μαΐου, πάρτε τα χέρια σας από το τουρκικό κράτος. Εμείς εξακολουθούμε να είμαστε υπέρ της συνεργασίας και της φιλίας”, ανέφερε στην ανάρτηση του ο Κεμάλ Κιλιτσντάρογλου.Sevgili Rus Dostlarımız,Dün bu ülkede ortaya saçılan montajlar, kumpaslar, Deep Fake içerikler, kasetlerin arkasında siz varsınız. Eğer 15 Mayıs sonrası dostluğumuzun devamını istiyorsanız, elinizi Türk’ün devletinden çekin. Biz hala işbirlikten ve dostluktan yanayız.— Kemal Kılıçdaroğlu (@kilicdarogluk) May 11, 2023Sevgili Rus Dostlarımız,Dün bu ülkede ortaya saçılan montajlar, kumpaslar, Deep Fake içerikler, kasetlerin arkasında siz varsınız. Eğer 15 Mayıs sonrası dostluğumuzun devamını istiyorsanız, elinizi Türk’ün devletinden çekin. Biz hala işbirlikten ve dostluktan yanayız.Ο κύριος χρηματιστηριακός δείκτης της Τουρκίας σημείωσε άλμα 6% μετά την ανακοίνωση-σοκ που έκανε ο Ιντζέ μπροστά από τα κεντρικά γραφεία του κόμματός του στην Άγκυρα. Οι χρηματοπιστωτικές αγορές βρίσκονται σε άνοδο, δεδομένου ότι ο Κεμάλ Κιλιτσντάρογλου έχει δεσμευτεί να αντιστρέψει τις ανορθόδοξες οικονομικές πολιτικές του Ρετζέπ Ταγίπ Ερντογάν, σύμφωνα με το reuters.Ο Ιντζέ, ο οποίος εμφανίστηκε σήμερα μπροστά στις κάμερες, δήλωσε: «Απευθύνομαι σε όσους λένε: “Πήρε χρήματα από το παλάτι, δεν μπορεί να αποσυρθεί. Δεν φοβάμαι αυτές τις συνωμοσίες, τις πλαστές αποδείξεις, τις μονταζέριες. Αντιστέκομαι εδώ και 45 ημέρες. Αποσύρω την υποψηφιότητά μου, το κάνω αυτό για την πατρίδα μου». Μιλώντας για τα βίντεο που φέρονται να δημοσιεύτηκαν για τον ίδιο, ο Ιντζέ κατηγόρησε τους γκιουλενιστές, την αντιπολίτευση, αλλά και το ίδιο το τουρκικό κράτος.«Έχω φροντίσει να μην κάνω αδικίες. Αλλά μπορεί και να υπήρξαν άνθρωποι που έχω αδικήσει εδώ και 40 χρόνια, μπορεί αυτοί να μου το έκαναν. Παίρνουν εικόνες από μια ισραηλινή ιστοσελίδα πορνό. Και αυτό το κάνουν οι γκιουλενιστές. Στην Τουρκία, υπάρχουν όμως και κάποιοι άνθρωποι που το δημοσιεύουν επειδή θέλουν να κάνουν αντιπολίτευση. Κι ενώ συμβαίνουν όλα αυτά, οι εισαγγελείς και οι δημοσιογράφοι αυτής της χώρας δεν ασχολούνται, εκτός από το ODA TV. Εδώ και 45 ημέρες, γίνεται μια δολοφονία αξιοπρέπειας. Παίρνουν κάτι από μια ιστοσελίδα πορνό, το δημοσιεύουν, ο εισαγγελέας δεν κάνει τίποτα. Δεν υπάρχει για μένα τέτοιο βίντεο ή τέτοια καταγραφή. Αυτό δεν είναι προστασία ιδιωτικής ζωής, είναι συκοφαντία», είπε.«Το κράτος της Τουρκικής Δημοκρατίας δεν μπόρεσε να προστατεύσει τη φήμη του υποψήφιου προέδρου. Οι εισαγγελείς, τα μέσα ενημέρωσης και η αστυνομία αυτής της χώρας είναι υπεύθυνοι για την προστασία της αξιοπρέπειάς μου. Πρόκειται για κατάφωρη συκοφαντία. Πού είναι οι εισαγγελείς;» διερωτήθηκε."
newsit.gr,https://www.newsit.gr/kosmos/oi-ekloges-stin-tourkia-na-einai-diafaneis-kai-xoris-apokleismous-anefere-o-ekprosopos-tis-eyropaikis-epitropis/3771149/,"«Οι εκλογές στην Τουρκία να είναι διαφανείς και χωρίς αποκλεισμούς», ανέφερε ο εκπρόσωπος της Ευρωπαϊκής Επιτροπής",18:05 09/03/2023," «Οι εκλογες στην Τουρκια να ειναι διαφανεις και χωρις αποκλεισμους», ανεφερε ο εκπροσωπος της Ευρωπαικης Επιτροπης","Για την Ευρωπαϊκή Επιτροπή είναι «σημαντικό θέμα» οι επερχόμενες εκλογές στην Τουρκία να είναι «διαφανείς και χωρίς αποκλεισμούς», τόνισε ο εκπρόσωπος της Ευρωπαϊκής Επιτροπής, Πίτερ Στάνο, ερωτηθείς σχετικά με το θέμα κατά τη διάρκεια της καθιερωμένης ενημέρωσης των ανταποκριτών στις Βρυξέλλες.Ο εκπρόσωπος Ευρωπαϊκής Επιτροπής, Πίτερ Στάνο σημείωσε ότι «η Τουρκία είναι σημαντικός εταίρος για την Ευρωπαϊκή Ένωση από πολλές απόψεις και παρακολουθούμε τις επερχόμενες εκλογές πολύ στενά», ενώ υπογράμμισε την ανάγκη η διαδικασία να διεξαχθεί με βάση τα δημοκρατικά πρότυπα, καθώς και όλα τα κόμματα να σέβονται το κράτος δικαίου και τη βούληση των πολιτών της Τουρκίας.Παράλληλα, ο Εκπρόσωπος της Επιτροπής ανέφερε για τις εκλογές στην Τουρκία ότι «είναι σημαντικό επίσης να υπάρχει εγγύηση για τον πλουραλισμό των μέσων ενημέρωσης και διαβεβαίωση για δίκαιη αντιμετώπιση όλων των πολιτικών κομμάτων».Όσον αφορά στη στάση της Άγκυρας στις κυρώσεις σε βάρος της Ρωσίας εξαιτίας του πολέμου στην Ουκρανία, ο Πίτερ Στάνο απάντησε ότι η Τουρκία, όπως και κάθε άλλη χώρα στον κόσμο, είναι μεταξύ των σημαντικών εταίρων της ΕΕ με τους οποίους υπάρχουν τακτικές επαφές με στόχο την αποτροπή της παράκαμψής τους.«Αυτή είναι η συνεχής έκκλησή μας προς όλους τους εταίρους» κατέληξε ο εκπρόσωπος της Ευρωπαϊκής Επιτροπής."
newsit.gr,https://www.newsit.gr/kosmos/ekloges-stin-tourkia-aposyretai-o-mouxarem-intze-oi-apeiles-gia-roz-vinteo/3771126/,Εκλογές στην Τουρκία: Αποσύρεται ο Μουχαρέμ Ιντζέ – Οι απειλές για «ροζ βίντεο»,18:05 09/03/2023, Αποσυρεται ο Μουχαρεμ Ιντζε απο υποψηφιος στις τουρκικες εκλογες - Οι απειλες για «ροζ βιντεο»,"Την απόσυρσή του από την κούρσα των εκλογών για την προεδρία της Τουρκίας ανακοίνωσε ο Μουχαρέμ Ιντζέ, σε συνέντευξη Τύπου που έδωσε σήμερα (11.5.2023), μόλις 3 ημέρες πριν ανοίξουν οι κάλπες στη γειτονική χώρα.Ήδη είχε ξεσπάσει σάλος στην Τουρκία για τον Μουχαρέμ Ιντζέ, καθώς φέρεται να συμμετέχει σε «ροζ» βίντεο, για το οποίο δέχθηκε απειλές ότι θα διαρρεύσει μέσω Twitter, αλλά και ότι γενικά δεχόταν πιέσεις εδώ και καιρό για να αποσυρθεί από την κούρσα των εκλογών της 14ης Μαΐου.Χθες Τετάρτη (11.5.2023) ο Μουχαρέμ Ιντζέ ακύρωσε τις εμφανίσεις του σε προεκλογικές συγκεντρώσεις, επικαλούμενος λόγους υγείας. Όσον αφορά τις φήμες και τα δημοσιεύματα, ο ίδιος έκανε λόγο για συνωμοσία Γκιουλενιστών (FETO).Σημειώνεται ότι ο Μουχαρέμ Ιντζέ συγκέντρωνε ποσοστό σχεδόν 2% στις δημοσκοπήσεις, το οποίο το «έκοβε» από τον Κεμάλ Κιλιτσντάρογλου, στην κούρσα του για πρόεδρος της Τουρκίας. Ο υποψήφιος της συμμαχίας της τουρκικής αντιπολίτευσης θα μπορούσε με αυτό το 2% να «βγει» πρόεδρος από την πρώτη κιόλας ψηφοφορία.Πολλά στελέχη του κόμματος έχουν παραιτηθεί τις τελευταίες ημέρες, ανησυχώντας ότι η υποψηφιότητα του Μουχαρέμ Ιντζέ ενδεχομένως θα εμποδίσει τον βασικό υποψήφιο της αντιπολίτευσης Κεμάλ Κιλιτσντάρογλου να επικρατήσει του Ρετζέπ Ταγίπ Ερντογάν.Ο ίδιος αιτιολόγησε την απόφασή του να παραιτηθεί από την κούρσα των τουρκικών εκλογών, λέγοντας ότι η υπό την ηγεσία του Κεμάλ Κλιτσντάρογλου συμμαχία της αντιπολίτευσης «θα ρίξει το φταίξιμο επάνω του» αν χάσει απέναντι στον Ερντογάν.SON DAKİKA!Muharrem İnce, seçimlerde ADAYLIKTAN ÇEKİLDİĞİNİ AÇIKLADI.— Burak Doğan (@doganburak29) May 11, 2023SON DAKİKA!Muharrem İnce, seçimlerde ADAYLIKTAN ÇEKİLDİĞİNİ AÇIKLADI.Πάντως, ο Κεμάλ Κιλιτσντάρογλου τον κάλεσε χτες να στηρίξει τη συμμαχία, λέγοντας ότι «αν θέλει ας έρθει στο τραπέζι μας, να φέρουμε μαζί την αλλαγή. Να καθαρίσουμε μαζί αυτή τη βρωμιά από την πολιτική», δήλωσε ο υποψήφιος στις τουρκικές εκλογές.«Πού είστε, εισαγγελείς;» αναρωτήθηκε ο Ιντζέ. «Θα πολεμώ αυτούς τους άθλιους τρομοκράτες για το υπόλοιπο της ζωής μου» ήταν τα λόγια του σχετικά με τις φήμες για «ροζ» βίντεο και πρόσθεσε σύμφωνα με την ιστοσελίδα, ntv.com.tr: «Όταν δεν υπάρχει πραγματική απόδειξη, κανένα πραγματικό βίντεο, είναι ανέντιμο να προσποιούμαστε ότι υπάρχουν».Ο Μουαρέμ Ιντζέ υπήρξε το 2018 ο προεδρικός υποψήφιος του Λαϊκού Ρεπουμπλικανικού Κόμματος (CHP) που ηττήθηκε από τον Ερντογάν και τώρα τελεί υπό την ηγεσία του Κεμάλ Κιλιτσντάρογλου. Τον Μάιο 2021 ίδρυσε το κόμμα Memleket (Πατρίδα)."
newsit.gr,https://www.newsit.gr/kosmos/tsavousoglou-i-symfonia-gia-ta-sitira-mporei-na-paratathei-gia-dyo-mines/3770662/,Τσαβούσογλου: Η συμφωνία για τα σιτηρά μπορεί να παραταθεί για δύο μήνες,18:05 09/03/2023, Τσαβουσογλου: Η συμφωνια για τα σιτηρα μπορει να παραταθει για δυο μηνες,"Για παράταση δύο μηνών στην συμφωνία για τα σιτηρά μπορεί κάνει λόγο ο υπουργός Εξωτερικών της Τουρκίας Μεβλούτ Τσαβούσογλου.Συγκεκριμένα δήλωσε ότι η συμφωνία της Μαύρης Θάλασσας για την εξαγωγή ουκρανικών σιτηρών θα μπορούσε να παραταθεί για τουλάχιστον δύο μήνες ακόμη, την ώρα που αξιωματούχοι των εμπλεκόμενων μερών συζητούν αυτό το ενδεχόμενο, σε μια σύνοδο στην Κωνσταντινούπολη.Η Ρωσία λέει ότι δεν θα παρατείνει τη συμφωνία πέραν της 18ης Μαΐου, παρά μόνο εφόσον γίνουν δεκτά τα αιτήματά της και αρθούν τα εμπόδια για τις εξαγωγές των δικών της σιτηρών και λιπασμάτων.Ο Τσαβούσογλου έκανε αυτές τις δηλώσεις μιλώντας σε δημοσιογράφους κατά την επιστροφή του από τη Μόσχα. Όπως είπε, η συμφωνία της Μαύρης Θάλασσας ήταν μεταξύ των θεμάτων που συζήτησε με τον Ρώσο ομόλογό του Σεργκέι Λαβρόφ και ότι ελπίζει πως θα επιτευχθεί ένα θετικό αποτέλεσμα στις συνομιλίες που ξεκίνησαν σήμερα στην Κωνσταντινούπολη και θα συνεχιστούν και αύριο Πέμπτη.«Πιστεύω ότι μπορούμε να την παρατείνουμε για τουλάχιστον δύο μήνες ακόμη», τόνισε ο Τούρκος υπουργός.Η συμφωνία αυτή επιτεύχθηκε πέρσι το καλοκαίρι με τη μεσολάβηση της Τουρκίας και του ΟΗΕ ώστε να αντιμετωπιστεί η παγκόσμια επισιτιστική κρίση που επιδεινώθηκε από τον πόλεμο στην Ουκρανία. Αξιωματούχοι από τη Ρωσία, την Ουκρανία, την Τουρκία και τον ΟΗΕ συμμετέχουν στο Κοινό Συντονιστικό Κέντρο (JCC) που εδρεύει στην Κωνσταντινούπολη και εφαρμόζει τη συμφωνία."
newsit.gr,https://www.newsit.gr/kosmos/i-rosia-proteine-odiko-xarti-gia-tin-eksomalynsi-ton-sxeseon-tourkias-syrias/3770192/,Η Ρωσία πρότεινε οδικό χάρτη για την εξομάλυνση των σχέσεων Τουρκίας – Συρίας,18:05 09/03/2023, Η Ρωσια προτεινε οδικο χαρτη για την εξομαλυνση των σχεσεων Τουρκιας – Συριας,"Η Ρωσία πρότεινε σήμερα (10.05.2023) να εκπονηθεί ένας οδικός χάρτης για την εξομάλυνση των σχέσεων ανάμεσα στην Τουρκία και τη Συρία, οι οποίες έχουν διακοπεί μετά το ξέσπασμα του εμφύλιου πολέμου, το 2011, στη Συρία.Η πρόταση αυτή έγινε στη διάρκεια συνάντησης στη Μόσχα των υπουργών Εξωτερικών της Τουρκίας και της Συρίας, της πρώτης από το 2011, παρουσία των ομολόγων τους της Ρωσίας και του Ιράν.«Ένα άριστο αποτέλεσμα της σημερινής συνάντησής μας θα μπορούσε να είναι μια συμφωνία για να αναθέσουμε σε εμπειρογνώμονες να εκπονήσουν (…) ένα σχέδιο οδικού χάρτη για μια τουρκοσυριακή εξομάλυνση, το οποίο θα παρουσιασθεί στη συνέχεια στους αρχηγούς των κρατών μας», δήλωσε ο επικεφαλής της ρωσικής διπλωματίας Σεργκέι Λαβρόφ κατά την έναρξη της συνάντησης.Σύμφωνα με τον ίδιο, το έγγραφο αυτό θα επιτρέψει στη Δαμασκό και την Άγκυρα να «καθορίσουν με σαφήνεια τις θέσεις τους στα θέματα που έχουν προτεραιότητα γι’ αυτούς» ώστε να καταστεί δυνατό «να αποκατασταθεί ο έλεγχος της συριακής κυβέρνησης στο σύνολο του εδάφους της χώρας και να διασφαλισθεί με σταθερό τρόπο η ασφάλεια στα μήκους 900 χιλιομέτρων σύνορα με την Τουρκία».«Είναι επίσης σημαντικό να αναφερθούμε στην αποκατάσταση συνδέσμων εφοδιασμού, που έχουν κοπεί ανάμεσα στις δύο γειτονικές χώρες, και στην επανάληψη της οικονομικής συνεργασίας χωρίς οποιονδήποτε φραγμό», διευκρίνισε ο Λαβρόφ.«Έχουμε όλοι συμφέρον να επαναληφθούν οι σχέσεις ανάμεσα στη Συρία και την Τουρκία στη βάση της ισότητας και του αμοιβαίου σεβασμού», υπογράμμισε.Πρόκειται για την πρώτη συνάντηση ανάμεσα στους επικεφαλής της τουρκικής και της συριακής διπλωματίας από το 2011. Η Άγκυρα εμφανίζει αυτή τη συνάντηση ανάμεσα στους υπουργούς Εξωτερικών ως το προοίμιο μιας συνάντησης κορυφής ανάμεσα στους ηγέτες της Τουρκίας και της Συρίας.Ωστόσο ο Σύρος πρόεδρος Μπασάρ αλ-Άσαντ, η χώρα του οποίου βγαίνει σταδιακά από την περιφερειακή απομόνωσή της, έχει εξαρτήσει οποιαδήποτε συνάντησή του με τον Τούρκο πρόεδρο Ρετζέπ Ταγίπ Ερντογάν από την αποχώρηση των τουρκικών στρατευμάτων που έχουν αναπτυχθεί στη βόρεια Συρία."
newsit.gr,https://www.newsit.gr/kosmos/ekloges-stin-tourkia-oloklironetai-i-psifoforia-gia-tous-polites-sto-eksoteriko-ayksimeni-symmetoxi-apo-tis-ekloges-tou-2018/3769663/,Εκλογές στην Τουρκία: Ολοκληρώνεται η ψηφοφορία για τους πολίτες στο εξωτερικό – Αυξημένη συμμετοχή από τις εκλογές του 2018,18:05 09/03/2023, Τουρκια: Ολοκληρωνεται η ψηφοφορια για τους πολιτες του εξωτερικου - Αυξημενη συμμετοχη απο τις εκλογες του 2018,"Στο Παρίσι, το Βερολίνο ή την Κοπεγχάγη, η ψηφοφορία για τους Τούρκους πολίτες που ζουν στο εξωτερικό θα ολοκληρωθεί απόψε (Τρίτη 9/5), πέντε ημέρες πριν από τις κρίσιμες προεδρικές και βουλευτικές εκλογές στις οποίες απειλείται το μέλλον του προέδρου Ρετζέπ Ταγίπ Ερντογάν.Ο Τούρκος πρόεδρος, που κυβερνά εδώ και 20 χρόνια, βρίσκεται για πρώτη φορά αντιμέτωπος με μια εξακομματική συμμαχία, με επικεφαλής τον ηγέτη του Λαϊκού Ρεπουμπλικανικού Κόμματος (CHP) Κεμάλ Κιλιτσντάρογλου. Ο Ερντογάν, που στηρίζεται από υπερεθνικιστικές και ισλαμιστικές παρατάξεις, αντιμετωπίζει επίσης μια οικονομική κρίση που πλήττει τη δημοτικότητά του.Σύμφωνα με στοιχεία του Ανώτατου Εκλογικού Συμβουλίου (YSK), είχαν ψηφίσει μέχρι αργά χθες το βράδυ πάνω από τους μισούς (51%) από τα 3,4 εκατομμύρια ψηφοφόρους που είναι εγγεγραμμένοι στο εξωτερικό. Η συμμετοχή είναι ελαφρά αυξημένη σε σύγκριση με τις εκλογές του 2018. Τότε, οι Τούρκοι του εξωτερικού, που αποτελούν περίπου το 5% των 64,1 εκατομμυρίων ψηφοφόρων, είχαν ψηφίσει τον Ερντογάν σε ποσοστό 60%. Το ποσοστό υπέρ του Ερντογάν έφτασε το 63,7% στη Γαλλία, το 64,8% στη Γερμανία, το 73% στην Ολλανδία και το 74,9% στο Βέλγιο, τις τέσσερις ευρωπαϊκές χώρες που φιλοξενούν τις μεγαλύτερες τουρκικές κοινότητες στο εξωτερικό.Στη Γερμανία έχουν ψηφίσει μέχρι τώρα 642.000 άνθρωποι, σήμερα με τον Γιουνούς Ολουσόι, του Κέντρου Τουρκικών Σπουδών στο Έσεν. Σε σύγκριση με το 2018, παρατηρείται αύξηση της συμμετοχής κατά 19%.Οι κάλπες, που είχαν ανοίξει από τις 27 Απριλίου σε 73 χώρες, έχουν ήδη κλείσει από χθες σε πολλές από αυτές, μεταξύ των οποίων και στις ΗΠΑ και τον Καναδά, απ’ όπου πελώριοι άσπροι, σφραγισμένοι σάκοι με ψηφοδέλτια άρχισαν ήδη να μεταφέρονται αεροπορικώς στην Τουρκία.Σε πολλές ευρωπαϊκές πρωτεύουσες σχηματίζονταν ουρές στα εκλογικά τμήματα τις τελευταίες ημέρες. «Είμαι εδώ επειδή η κατάσταση στην Τουρκία είναι φρικτή. Θέλω κάποια ημέρα να επιστρέψω. Και για αυτό ήρθα να ψηφίσω, θέλω να αλλάξει ο ηγέτης», είπε στο Γαλλικό Πρακτορείο ο Κουτάι Γιλμάζ, 29 ετών, την πρώτη ημέρα της ψηφοφορίας στο Βερολίνο.Σε ορισμένες περιπτώσεις, όπως στη Μασσαλία και το Άμστερνταμ, σημειώθηκαν επεισόδια μεταξύ αντιπάλων και υποστηρικτών του Ερντογάν."
newsit.gr,https://www.newsit.gr/kosmos/tourkia-ekloges-ifaisteio-pou-vrazei-i-xora-nea-proeidopoiisi-kilitsntaroglou-gia-ektropa/3769468/,Τουρκία – Εκλογές: Ηφαίστειο που βράζει η χώρα – Νέα προειδοποίηση Κιλιτσντάρογλου για έκτροπα,18:05 09/03/2023, Ηφαιστειο που βραζει η Τουρκια - Νεα προειδοποιηση Κιλιτσνταρογλου για εκτροπα μετα τις εκλογες,"Ηφαίστειο που βράζει θυμίζει η Τουρκία λίγες μέρες πριν τις εκλογές της Κυριακής (14.5.2023), η ατμόσφαιρα μυρίζει μπαρούτι, τα επεισόδια δίνουν και παίρνουν, ενώ ο Κεμάλ Κιλιτσντάρογλου έκανε νέα προειδοποίηση για έκτροπα το βράδυ μετά τις κάλπες και ζήτησε «ηρεμία» από τους οπαδούς του.Στην Τουρκία επικρατεί κλίμα ακραίας πόλωσης λίγο πριν τις εκλογές της 14ης Μαΐου, ενώ τα επεισόδια διαδέχονται το ένα το άλλο και ο ηγέτης της αντιπολίτευσης και μεγάλος αντίπαλος του Ρετζέπ Ταγίπ Ερντογάν, ο Κεμάλ Κιλιτσντάρογλου προειδοποίησε και πάλι τους οπαδούς του ότι ενδέχεται να γίνουν έκτροπα όταν κλείσουν οι κάλπες, σύμφωνα με το ertnews.gr.Μόνο τις τελευταίες ημέρες έχει γίνει… χαμός στην χώρα, αλλά και στο εξωτερικό όπου ζουν Τούρκοι. Την περασμένη Κυριακή έγινε επίθεση με πέτρες από μέλη των Γκρίζων Λύκων στην πόλη Ερζερούμ της Ανατολικής Τουρκίας κατά την διάρκεια προεκλογικής συγκέντρωσης του δημάρχου της Κωνσταντινούπολης, Εκρέμ Ιμάμογλου, ο οποίος μάλιστα φυγαδεύτηκε.SON DAKİKA | MHP ve HÜDA PAR'lı 200 kişilik grup Ekrem İmamoğlu'nun Erzurum Mitingi'ne taş ve sopalarla saldırdı. 12 kişi atılan taşlar nedeniyle yaralanırken, emniyet Ekrem İmamoğlu'nun mitingi yarıda kesmesini  alandan ayrılmasını istedi. pic.twitter.com/GD8J0NdV66— Haber (@Haber) May 7, 2023SON DAKİKA | MHP ve HÜDA PAR'lı 200 kişilik grup Ekrem İmamoğlu'nun Erzurum Mitingi'ne taş ve sopalarla saldırdı. 12 kişi atılan taşlar nedeniyle yaralanırken, emniyet Ekrem İmamoğlu'nun mitingi yarıda kesmesini  alandan ayrılmasını istedi. pic.twitter.com/GD8J0NdV66Χθες Δευτέρα (8.5.2023) τα γραφεία του Ρεπουμπλικανικού κόμματος (CHP) του Κεμάλ Κιλιτσντάρογλου στην Σανλιούρφα της Τουρκίας δέχτηκαν επίθεση με πυροβολισμούς.Seçim sahasında bizimle baş edemeyenlerin, halkın içine çıkamayanların, beceriksiz korkakların yönlendirdiği provokatörler, Partimizin Şanlıurfa’daki seçim ofisine tehdit ve gözdağı amaçlı mermi attı!Ayrıca Cumhurbaşkanı Adayımız Kemal Kılıçdaroğlu ile Cumhurbaşkanı Yardımcısı… pic.twitter.com/6dtYgkmEEA— Av.Mahmut TANAL (@MTanal) May 8, 2023Seçim sahasında bizimle baş edemeyenlerin, halkın içine çıkamayanların, beceriksiz korkakların yönlendirdiği provokatörler, Partimizin Şanlıurfa’daki seçim ofisine tehdit ve gözdağı amaçlı mermi attı!Ayrıca Cumhurbaşkanı Adayımız Kemal Kılıçdaroğlu ile Cumhurbaşkanı Yardımcısı… pic.twitter.com/6dtYgkmEEAΣτη Σμύρνη, ομάδα 30 ατόμων, στην οποία πρωτοστατούσε γνωστό μέλος του κόμματος του Ρετζέπ Ταγίπ Ερντογάν, AKP, επιτέθηκε σε καφενείο στη Σμύρνη και προσπάθησε να σκίσει τις αφίσες του Ρεπουμπλικανικού Λαϊκού Κόμματος.Σοβαρά επεισόδια σημειώθηκαν το βράδυ της Κυριακής (8.05.223) και σε εκλογικό κέντρο του Άμστερνταμ της Ολλανδίας στο οποίο ψήφιζαν Τουρκο-ολλανδοί ψηφοφόροι για τις εκλογές στην Τουρκία.Σε συνέντευξη του σε τηλεοπτικό δίκτυο της Τουρκίας, ο ηγέτης της αντιπολίτευσης Κεμάλ Κιλιτσντάρογλου, προειδοποίησε για μία ακόμη φορά για τον κίνδυνο να σημειωθούν έκτροπα τη βραδιά των εκλογών.Όπως είπε ο Κεμάλ Κιλιτσντάρογλου: «Ακούμε ότι κάποια στοιχεία θα βγουν στους δρόμους το βράδυ των εκλογών και θα κάνουν έκτροπα. Δεν είμαι μόνο εγώ που δέχομαι αυτές τις πληροφορίες, αλλά και άλλοι αρχηγοί. Θέλω όλοι να είναι ήρεμοι».Ο Κεμάλ Κιλιτσντάρογλου απάντησε και στις κατηγορίες του Ερντογάν περί διασυνδέσεων με το PKK λέγοντας ότι «στηρίζουν εμάς, ή στηρίζουν τους άλλους; Υπάρχει κοινή λογική! Αν μία τρομοκρατική οργάνωση λέει “στηρίζω εσένα” σημαίνει ουσιαστικά ότι στηρίζει την αντίπαλη πλευρά».Η φιλοκυβερνητική εφημερίδα «Γενί Σαφάκ» πάντως, κατηγορεί τους Γκιουλενιστές ότι κρύβονται πίσω την επίθεση κατά του Εκρέμ Ιμάμογλου στο Ερζερούμ, προπύργιο του ΑKP, υποδεικνύοντας ως υπεύθυνο έναν εν ενεργεία στρατιωτικό που ανήκει στις υπηρεσίες πληροφοριών των ενόπλων δυνάμεων.Ο Ρετζέπ Ταγίπ Ερντογάν εμμένει στην εκδοχή της προβοκάτσιας από την πλευρά της αντιπολίτευσης. «Η αντιπολίτευση προσπαθεί ξεδιάντροπα να δυσφημίσει τις πόλεις μας με επεισόδια τα οποία η ίδια προκαλεί» τόνισε ο Τούρκος πρόεδρος.ΠΗΓΗ: ERTnews.gr"
newsit.gr,https://www.newsit.gr/kosmos/ekloges-stin-tourkia-niki-kilitsntaroglou-apo-ton-proto-gyro-deixnei-nea-dimoskopisi/3768851/,Εκλογές στην Τουρκία: Νίκη Κιλιτσντάρογλου από τον πρώτο γύρο δείχνει νέα δημοσκόπηση,18:05 09/03/2023, Νικη Κιλιτσνταρογλου απο την πρωτη Κυριακη δειχνει νεα δημοσκοπηση! Για προβοκατσιες «φωναζει» ο Ερντογαν,"Στο «κόκκινο» παραμένει η ένταση στην πολιτική σκηνή στην Τουρκία ανάμεσα στον Ρετζέπ Ταγίπ Ερντογάν και στην αντιπολίτευση μία εβδομάδα πριν τις εκλογές της 14ης Μαΐου.Ο Ρετζέπ Ταγίπ Ερντογάν μιλάει για προβοκάτσιες από την αντιπολίτευση την ώρα που νέα δημοσκόπηση δείχνει νίκη Κιλιτσντάρογλου από την πρώτη αναμέτρηση. Αν αυτό το σενάριο ευσταθεί θα αποτελεί μεγάλη έκπληξη για την κυβέρνηση Ερντογάν καθώς οι μέχρι τώρα δημοσκοπήσεις δείχνουν μάχη στήθος με στήθος.Σύμφωνα με το ρεπορτάζ του ΣΚΑΙ, η επίθεση προς τον δήμαρχο της Κωνσταντινούπολης μπορεί και να αποτελέσει το κρίσιμο σημείο των εκλογών στην Τουρκία. Και αυτό γιατί προκάλεσε την συμπάθεια των Συντηρητικών, οι ψήφοι των οποίων παραδοσιακά κατευθύνονταν προς τον Ερντογάν.Συγκεκριμένα σύμφωνα με τη δημοσκόπηση της Mac ο Κιλιτσντάρογλου συγκεντρώνει 50,9%, ποσοστό αυξημένο σε σχέση με την προηγούμενη δημοσκόπηση και με τον Ταγίπ Ερντογάν να ακολουθεί με 45,4% με 7% πιο πάνω.Ο πρόεδρος της Τουρκίας Ρετζέπ Ταγίπ Ερντογάν κατηγόρησε σήμερα την αντιπολίτευση ότι προκαλεί ταραχές και υποστηρίζει τρομοκράτες, σε μια ομιλία του, μια εβδομάδα πριν από τις κρίσιμες προεδρικές εκλογές στη χώρα.Ο Ερντογάν άφησε να εννοηθεί ότι οι πολιτικοί αντίπαλοί του ήταν εκείνοι που υποκίνησαν την αντιπαράθεση την Κυριακή, όταν το πλήθος πετροβόλησε ένα από τα γνωστότερα στελέχη της αντιπολίτευσης στο Ερζερούμ, μια πόλη-προπύργιο του κυβερνώντος Κόμματος Δικαιοσύνης και Ανάπτυξης (AKP).Οι δημοσκοπήσεις δείχνουν ότι ο Ερντογάν βρίσκεται αντιμέτωπος με τη μεγαλύτερη εκλογική πρόκληση της ζωής του στις προεδρικές και κοινοβουλευτικές εκλογές που θα διεξαχθούν στις 14 Μαΐου. Την Κυριακή, διαδηλωτές έριξαν πέτρες στον δήμαρχο της Κωνσταντινούπολης Εκρέμ Ιμάμογλου, που προέρχεται από το αντιπολιτευόμενο Ρεπουμπλικανικό Λαϊκό Κόμμα (CHP) και θα αναλάβει αντιπρόεδρος εφόσον ο Κεμάλ Κιλτσντάρογλου κερδίσει τις εκλογές αυτές.Σήμερα, στην άλλη άκρη της χώρας, σε μια προεκλογική συγκέντρωση στην Αδριανούπολη, ο Ερντογάν κατηγόρησε την αντιπολίτευση ότι είναι «φιλο-ΛΟΑΤΚΙ» και «στηρίζει τους τρομοκράτες».Οι αναλυτές λένε ότι οξύνει τη ρητορική του σε μια προσπάθεια να κερδίσει την ψήφο των συντηρητικών και εθνικιστών ψηφοφόρων.Η αντιπολίτευση «προσπαθεί ξεδιάντροπα να δυσφημίσει τις πόλεις μας κάνοντας σκηνή με δική της πρόκληση» είπε, χωρίς ωστόσο να αναφερθεί ευθέως στα γεγονότα του Ερζερούμ. «Ψάχνουν ένα πρόσχημα για την ήττα τους στις εκλογές, προκαλώντας και προσβάλλοντας ανθρώπους», πρόσθεσε.Ο υπουργός Εσωτερικών Σουλεϊμάν Σοϊλού κατηγόρησε επίσης την αντιπολίτευση ότι υποκίνησε τα βίαια επεισόδια στο Ερζερούμ.Σύμφωνα με τον υπουργό, η σύζυγος του Ιμάμογλου προκάλεσε το πλήθος επειδή είχε κάνει το σήμα της νίκης σε μια άλλη συγκέντρωση την περασμένη εβδομάδα. Η χειρονομία αυτή, είπε ο Σοϊλού, παρέπεμπε στο Εργατικό Κόμμα του Κουρδιστάν (PKK).«Ο κόσμος στο Ερζερούμ είναι ιδιαίτερα ευαίσθητος σε πατριωτικά ζητήματα. Αν πάτε σ’ αυτές τις πόλεις και τους προκαλέσετε, τότε Θεός φυλάξοι», είπε ο Σοϊλού αργά το βράδυ της Κυριακής.Ο Ιμάμογλου συμμετείχε σήμερα σε μια άλλη συγκέντρωση, στο Ικόνιο, που επίσης είναι προπύργιο του AKP.«Μπορεί να μας πετούν πέτρες, αλλά εμείς θα απαντήσουμε με τριαντάφυλλα» είπε. «Οι ταραξίες θα πάρουν το μάθημά τους από το έθνος πρώτα στις κάλπες και κατόπιν θα δικαστούν στα ανεξάρτητα δικαστήρια για τα αδικήματά τους», πρόσθεσε."
newsit.gr,https://www.newsit.gr/kosmos/erntogan-i-antipoliteysi-prokalei-taraxes-kai-stirizei-tromokrates/3768794/,Ερντογάν: Η αντιπολίτευση προκαλεί ταραχές και στηρίζει τρομοκράτες,18:05 09/03/2023, Ερντογαν: Η αντιπολιτευση προκαλει ταραχες και στηριζει τρομοκρατες,"Ο πρόεδρος της Τουρκίας Ρετζέπ Ταγίπ Ερντογάν κατηγόρησε σήμερα την αντιπολίτευση ότι προκαλεί ταραχές και υποστηρίζει τρομοκράτες, σε μια ομιλία του, μια εβδομάδα πριν από τις κρίσιμες προεδρικές εκλογές στη χώρα.Ο Ερντογάν άφησε να εννοηθεί ότι οι πολιτικοί αντίπαλοί του ήταν εκείνοι που υποκίνησαν την αντιπαράθεση την Κυριακή, όταν το πλήθος πετροβόλησε ένα από τα γνωστότερα στελέχη της αντιπολίτευσης στο Ερζερούμ, μια πόλη-προπύργιο του κυβερνώντος Κόμματος Δικαιοσύνης και Ανάπτυξης (AKP).Οι δημοσκοπήσεις δείχνουν ότι ο Ερντογάν βρίσκεται αντιμέτωπος με τη μεγαλύτερη εκλογική πρόκληση της ζωής του στις προεδρικές και κοινοβουλευτικές εκλογές που θα διεξαχθούν στις 14 Μαΐου.Την Κυριακή, διαδηλωτές έριξαν πέτρες στον δήμαρχο της Κωνσταντινούπολης Εκρέμ Ιμάμογλου, που προέρχεται από το αντιπολιτευόμενο Ρεπουμπλικανικό Λαϊκό Κόμμα (CHP) και θα αναλάβει αντιπρόεδρος εφόσον ο Κεμάλ Κιλτσντάρογλου κερδίσει τις εκλογές αυτές.Σήμερα, στην άλλη άκρη της χώρας, σε μια προεκλογική συγκέντρωση στην Αδριανούπολη, ο Ερντογάν κατηγόρησε την αντιπολίτευση ότι είναι «φιλο-ΛΟΑΤΚΙ» και «στηρίζει τους τρομοκράτες».Οι αναλυτές λένε ότι οξύνει τη ρητορική του σε μια προσπάθεια να κερδίσει την ψήφο των συντηρητικών και εθνικιστών ψηφοφόρων.Η αντιπολίτευση «προσπαθεί ξεδιάντροπα να δυσφημίσει τις πόλεις μας κάνοντας σκηνή με δική της πρόκληση» είπε, χωρίς ωστόσο να αναφερθεί ευθέως στα γεγονότα του Ερζερούμ. «Ψάχνουν ένα πρόσχημα για την ήττα τους στις εκλογές, προκαλώντας και προσβάλλοντας ανθρώπους», πρόσθεσε.Ο υπουργός Εσωτερικών Σουλεϊμάν Σοϊλού κατηγόρησε επίσης την αντιπολίτευση ότι υποκίνησε τα βίαια επεισόδια στο Ερζερούμ. Σύμφωνα με τον υπουργό, η σύζυγος του Ιμάμογλου προκάλεσε το πλήθος επειδή είχε κάνει το σήμα της νίκης σε μια άλλη συγκέντρωση την περασμένη εβδομάδα. Η χειρονομία αυτή, είπε ο Σοϊλού, παρέπεμπε στο Εργατικό Κόμμα του Κουρδιστάν (PKK).«Ο κόσμος στο Ερζερούμ είναι ιδιαίτερα ευαίσθητος σε πατριωτικά ζητήματα. Αν πάτε σ’ αυτές τις πόλεις και τους προκαλέσετε, τότε Θεός φυλάξοι», είπε ο Σοϊλού αργά το βράδυ της Κυριακής.Ο Ιμάμογλου συμμετείχε σήμερα σε μια άλλη συγκέντρωση, στο Ικόνιο, που επίσης είναι προπύργιο του AKP.«Μπορεί να μας πετούν πέτρες, αλλά εμείς θα απαντήσουμε με τριαντάφυλλα» είπε. «Οι ταραξίες θα πάρουν το μάθημά τους από το έθνος πρώτα στις κάλπες και κατόπιν θα δικαστούν στα ανεξάρτητα δικαστήρια για τα αδικήματά τους», πρόσθεσε."
newsit.gr,https://www.newsit.gr/kosmos/oase-kataggellei-tin-tourkia-oti-empodise-tin-eisodo-skandinavon-vouleyton-enopsei-eklogon-tis-14is-maiou/3768561/,ΟΑΣΕ: Καταγγέλλει την Τουρκία ότι εμπόδισε την είσοδο σκανδιναβών βουλευτών ενόψει εκλογών της 14ης Μαΐου,18:05 09/03/2023, ΟΑΣΕ: Καταγγελλει την Τουρκια οτι εμποδισε την εισοδο σκανδιναβων βουλευτων ενοψει εκλογων της 14ης Μαιου,"Η Κοινοβουλευτική Συνέλευση του Οργανισμού για την Ασφάλεια και τη Συνεργασία στην Ευρώπη (ΟΑΣΕ) κατήγγειλε σήμερα την άρνηση της Τουρκίας να χορηγήσει διαπίστευση σε δύο σκανδιναβούς βουλευτές οι οποίοι επρόκειτο να πάνε στη χώρα ως παρατηρητές στις προεδρικές εκλογές της 14ης Μαΐου.“Είμαστε απογοητευμένοι από το μέτρο αυτό που θα μπορούσε να έχει αρνητική επίδραση στο έργο της διεθνούς αποστολής παρατηρητών”, αναφέρει σε ανακοίνωση η Συνέλευση, η οποία στέλνει περισσότερους από εκατό βουλευτές επιπλέον των σχεδόν 400 εκπροσώπων που στέλνει ο ίδιος ο οργανισμός.Η Τουρκία δεν έπρεπε να “επηρεάσει τη σύνθεση της αποστολής” βασιζόμενη σε “δηλώσεις που έγιναν” από βουλευτές “στο πλαίσιο της πολιτικής τους εντολής”, πρόσθεσε.Δύο βουλευτές, ο Δανός Σόρεν Σόντεργκααρντ (Κόκκινη-Πράσινη Συμμαχία, σοσιαλιστικό κόμμα) και ο Σουηδός (σοσιαλδημοκράτης) Καντίρ Κασίργκα δεν έλαβαν άδεια από την Άγκυρα για το ταξίδι αυτό.Ο Σόντεργκααρντ δήλωσε ότι κατηγορήθηκε για “προώθηση τρομοκρατικής οργάνωσης”.Κατά το παρελθόν, είχε επισκεφθεί τις Συριακές Δημοκρατικές Δυνάμεις, στις οποίες κυριαρχούν οι Κούρδοι, δυνάμεις που αποτελούν αιχμή του δόρατος στη μάχη κατά της οργάνωσης Ισλαμικό Κράτος στη Συρία, με την υποστήριξη των ΗΠΑ.“Μια χώρα δεν μπορεί να διαλέγει τους βουλευτές που έχουν αποστολή παρατηρητή“, δήλωσε. “Αυτό ρίχνει μια σκιά στις τουρκικές εκλογές, (αυτοί) δείχνουν ήδη ότι θέλουν να τις ελέγξουν“.Το 2018, η Άγκυρα είχε επίσης αποκλείσει την είσοδο σε δύο βουλευτές, έναν Γερμανό και έναν Σουηδό.Ο Οργανισμός για την Ασφάλεια και τη Συνεργασία στην Ευρώπη, που έχει 57 κράτη μέλη, ιδρύθηκε το 1975 στην καρδιά του ψυχρού πολέμου, για να ευνοήσει τις σχέσεις μεταξύ της Ανατολής και της Δύσης και να παρακολουθεί την ομαλή διεξαγωγή των εκλογών στα κράτη μέλη."
newsit.gr,https://www.newsit.gr/kosmos/germania-diplo-paixnidi-epaikse-i-kyvernisi-kol-stin-entaksi-tis-tourkias-stin-ee-leei-to-Der-Spiegel/3768490/,"Γερμανία: «Διπλό παιχνίδι» έπαιξε η κυβέρνηση Κολ στην ένταξη της Τουρκίας στην ΕΕ, λέει το Der Spiegel",18:05 09/03/2023," «Διπλο παιχνιδι» επαιξε η κυβερνηση Κολ στην ενταξη της Τουρκιας στην ΕΕ, λεει το Der Spiegel","Η κυβέρνηση συνασπισμού του πρώην καγκελαρίου της Γερμανίας, του Χέλμουτ Κολ είχε πει ψέματα στην Τουρκία σχετικά με τη δέσμευση του Βερολίνου να υποστηρίξει την προσπάθεια της χώρας να ενταχθεί στην ΕΕ, μεταδίδει το κρατικό τουρκικό πρακτορείο ειδήσεων Anadolu επικαλούμενο αποσπάσματα αποχαρακτηρισμένων εγγράφων που δημοσιοποιήθηκαν από το γερμανικό περιοδικό Der Spiegel.Το Der Spiegel δημοσιοποίησε αποσπάσματα από το αρχείο του υπουργείου Εξωτερικών της Γερμανίας, από τα οποία προκύπτουν σημαντικές λεπτομέρειες για την πολιτική της τότε κυβέρνησης του Χέλμουτ Κολ έναντι της ένταξης της Τουρκίας στην ΕΕ στα πρώτα χρόνια των ετών του 1990.Σύμφωνα με έγγραφο που φέρει ημερομηνία 13 Ιουλίου 1992, ο τότε υπουργός Εξωτερικών της Γερμανίας Κλάους Κίνκελ είπε στον Τούρκο ομόλογό του Χικμέτ Τσετίν στη διάρκεια επίσκεψης στην Άγκυρα πως η Γερμανία θα υποστηρίξει την πλήρη ένταξη της Τουρκίας στην ΕΕ, που τότε ονομαζόταν Ευρωπαϊκή Κοινότητα.Ο Κλάους Κίνκελ προσπάθησε να διαβεβαιώσει τον Tούρκο ομόλογό του, μεταδίδει το Anadolu επικαλούμενο αποχαρακτηρισμένη αναφορά, πως η εντύπωση ότι οι Δυτικοευρωπαίοι δεν θέλουν την Τουρκία στην ευρωπαϊκή λέσχη ήταν εσφαλμένη και υπογράμμισε πως η Γερμανία θα υποστηρίξει την Άγκυρα στο στόχο της να γίνει πλήρες μέλος της ΕΕ.Ωστόσο μόλις τρεις ημέρες αργότερα, σημειώνει το τουρκικό πρακτορείο, ο τότε καγκελάριος Χέλμουτ Κολ είπε στη Νορβηγίδα πρωθυπουργό, Γκρο Χάρλεμ Μπρούντλαντ στη διάρκεια επίσκεψης στο Όσλο, πως η κυβέρνησή του δέχεται μαζικές πιέσεις από την Τουρκία για πλήρη ένταξη, όμως ο συντηρητικός πολιτικός υπογράμμισε πως είναι εναντίον αυτής της προοπτικής και δήλωσε: «Η Τουρκία δεν μπορεί να γίνει μέλος» της ευρωπαϊκής λέσχης.Επίσης στις 5 Νοεμβρίου 1992, ο τότε καγκελάριος της Γερμανίας είπε στην τότε πρωθυπουργό της Πολωνίας, Χάνα Σουχότσκα, πάντα σύμφωνα με το Anadolu που επικαλείται τα αποχαρακτηρισμένα γερμανικά έγγραφα, ότι η πλήρης ένταξη της Τουρκίας στην Ευρωπαϊκή Κοινότητα είναι «αδιανόητη» από την πλευρά της Γερμανίας."
newsit.gr,https://www.newsit.gr/kosmos/tourkia-pethane-o-kemal-ntervis-pou-esose-ti-xora-apo-to-oikonomiko-krax-to-2001/3768457/,"Τουρκία: Πέθανε ο Κεμάλ Ντερβίς, που έσωσε τη χώρα από το οικονομικό «κραχ» το 2001",18:05 09/03/2023," Πεθανε ο Κεμαλ Ντερβις, που ειχε σωσει την Τουρκια απο το οικονομικο «κραχ» το 2001","Ο Κεμάλ Ντερβίς, ο πολιτικός και οικονομολόγος που έσωσε την Τουρκία από το οικονομικό κραχ το 2001 έφυγε από τη ζωή σε ηλικία 74 ετών.Ο σπουδαίος οικονομολόγος και πολιτικός Κεμάλ Ντερβίς είχε κληθεί το 2001 από τον τότε πρωθυπουργό της χώρας, τον αείμνηστο, Μπουλέντ Ετσεβίτ να σώσει την Τουρκία από το κραχ.Ο εκλιπών εγκατέλειψε τότε την θέση του στην Παγκόσμια Τράπεζα, όπου υπηρετούσε για 22 χρόνια και στις 3 Μαρτίου 2001 ανέλαβε τη θέση του Υπουργού Επικρατείας της Τουρκίας.Τελικά ο πολιτικός και οικονομολόγος, Κεμάλ Ντερβίς, έκανε το θαύμα του και έσωσε τη χώρα που βρισκόταν τότε με το ένα πόδι στο χείλος της οικονομικής καταστροφής.Το όνομά του είχε ακουστεί και για την ηγεσία του ΔΝΤ."
newsit.gr,https://www.newsit.gr/kosmos/tourkia-telos-stin-apoktisi-ton-F35-apo-tsavousoglou-ligo-prin-tis-ekloges/3768452/,Τουρκία: Τέλος στην απόκτηση των F35 από Τσαβούσογλου λίγο πριν τις εκλογές,18:05 09/03/2023," Οριστικα τελος τα F-35 για την Τουρκια - «Δωστε μας πισω τα λεφτα μας!», οργη Τσαβουσογλου κατα ΗΠΑ","Οριστικό τέλος βάζει η Τουρκία για την απόκτηση των F35 από τις ΗΠΑ, με τον Μεβλούτ Τσαβούσογλου να δηλώνει χαρακτηριστικά πως «δεν τα θέλουμε. Φέρτε τα λεφτά μας πίσω». Παράλληλα, αναφέρεται και στους S-400, τονίζοντας χαρακτηριστικά ότι «τους πήραμε για εμάς».Όπως μετέδωσε ο ανταποκριτής του ΣΚΑΪ στην Κωνσταντινούπολη, Μανώλης Κωστίδης, ο υπουργός Εξωτερικών της Τουρκίας, Μεβλούτ Τσαβούσογλου, χρησιμοποίησε ως πρόσχημα το τουρκικό μαχητικό αεροσκάφος KAAN και γι’ αυτό έβαλε οριστικό τέλος στην απόκτηση των F35.«Εμείς αυτή τη στιγμή δεν λέμε να επιστρέψουμε στο πρόγραμμα των F-35, τούς λέμε “επιστρέψτε τα χρήματα μας”, διότι εμείς πια κατασκευάζουμε το δικό μας εθνικό μαχητικό» ανέφερε χαρακτηριστικά στο Haber Turk ο Μεβλούτ Τσαβούσογλου, συνεχίζοντας το προεκλογικό αφήγημα του Ερντογάν για μια ισχυρή Τουρκία.«Από το πρόγραμμα των F-35 δεν βγήκαμε μόνοι μας. Οι ΗΠΑ έβαλαν σε εφαρμογή τις κυρώσεις CAATSA λόγω των S-400. Kαι για το θέμα των S-400 οι ΗΠΑ μάς είπαν “δώστε σε μας τον έλεγχο του συστήματος το έχουμε εμείς… Να τους εξετάσουμε”. Μας πρότειναν να τους δώσουμε αλλού. Μας πρότειναν πράγματα που αφορούν τη κυριαρχία μας. Δεν τα δεχτήκαμε» πρόσθεσε ο Τούρκος υπουργός Εξωτερικών.«Μάς πρότειναν να στείλουμε τους S-400 στην Ουκρανία. Δεν το δεχθήκαμε. Τους είπαμε πως τους πήραμε για μας» πρόσθεσε ο Τσαβούσογλου."
newsit.gr,https://www.newsit.gr/kosmos/ekloges-stin-tourkia-o-plithorismos-apeilei-ton-erntogan-meta-vias-gemizoume-2-sakoules-laxanika/3768407/,Εκλογές στην Τουρκία: Ο πληθωρισμός απειλεί τον Ερντογάν – «Μετά βίας γεμίζουμε 2 σακούλες λαχανικά»,18:05 09/03/2023, Ο πληθωρισμος απειλει τον Ερντογαν στις τουρκικες εκλογες - «Μετα βιας γεμιζουμε 2 σακουλες λαχανικα»,"«Κάποτε αγοράζαμε 3-4 σακούλες λαχανικών και τώρα μετά βίας γεμίζουμε τις δύο», δηλώνει ένας κουρέας από την Κωνσταντινούπολη, ο Χακίμ Εκιντζί. Υποστηρικτής του Ρετζέπ Ταγίπ Ερντογάν για πολλά χρόνια, στις φετινές εκλογές δεν θα τον ψηφίσει γιατί τον θεωρεί υπεύθυνο για το γεγονός ότι οι πολίτες δεν μπορούν πλέον να αγοράσουν ούτε τα βασικά.Ο Ρετζέπ Ταγίπ Ερντογάν και το ισλαμοσυντηρητικό του Κόμμα Δικαιοσύνης και Ανάπτυξης (AKP) κατάφεραν να διατηρήσουν τη βάση τους για τις φετινές εκλογές, η οποία αποτελείται κυρίως από χαμηλού εισοδήματος συντηρητικούς μουσουλμάνους Τούρκους, χάρη στην ισχυρή οικονομική ανάπτυξη της πρώτης δεκαετίας του στην εξουσία της χώρας.Ωστόσο, ο Χακίμ Εκιντζί θεωρεί υπεύθυνο τον ίδιο τον απερχόμενο πρόεδρο για τη μείωση της αγοραστικής δύναμης στη χώρα και για την κρίση του κόστους ζωής, η οποία πυροδότησε το ανορθόδοξο οικονομικό πρόγραμμα του Ερντογάν κατά τον τελευταίο ένα με ενάμιση χρόνο.Αυτή η κρίση έπληξε το ποσοστό της δημοτικότητάς του Ερντογάν και καθίσταται τώρα η μεγαλύτερη εκλογική πρόκληση στην εικοσαετή παραμονή του στην εξουσία. Ήδη, ορισμένες δημοσκοπήσεις δείχνουν τον Ερντογάν να έπεται στις δημοσκοπήσεις του αντιπάλου του, του Κεμάλ Κιλιτσντάρογλου, ενόψει του πρώτου γύρου των εκλογών την προσεχή Κυριακή, παρότι η ψαλίδα έχει μικρύνει.Ο αγώνας για την εξασφάλιση των εδρών στο τουρκικό κοινοβούλιο παραμένει στην κόψη του ξυραφιού με την αντιπολίτευση πιθανόν να εξασφαλίζει οριακή πλειοψηφία.«Κάποτε μπορούσαμε να αγοράσουμε τρεις με τέσσερις σακούλες λαχανικών με 150-200 τουρκικές λίρες (περίπου 7 με 9 ευρώ). Μαζί με τη σύζυγό μου τις σηκώναμε μετά βίας. Τώρα μετά βίας γεμίζουμε δύο σακούλες», λέει ο 63χρονος Εκιντζί κάνοντας μια σύντομη παύση για να κουρέψει έναν πελάτη στο κουρείο του στη συνοικία Μπεσίκτας της Κωνσταντινούπολης.«Θα έλεγα ότι αυτοί που μας κυβερνάνε ευθύνονται. Νομίζω ότι φταίνε οι λανθασμένες αποφάσεις τους. Κάποτε ήμουν υποστηρικτής του AKP, αλλά τώρα δεν νομίζω να τους ψηφίσω», σημειώνει.Οι απόψεις του Εκιντσί αντιπροσωπεύουν εκατομμύρια Τούρκους, οι οποίοι επί χρόνια κλήθηκαν να διαχειριστούν τον καλπάζοντα πληθωρισμό.Οι τιμές των τροφίμων τον Απρίλιο κατέγραψαν ετήσια αύξηση 54% με τον ονομαστικό πληθωρισμό να μειώνεται στο 43,7% έπειτα από την κορύφωσή του στο 85,5% τον Οκτώβριο–το υψηλότερο επίπεδο επί διακυβέρνησης Ερντογάν.Ο ετήσιος πληθωρισμός έχει παραμείνει διψήφιος για σχεδόν όλη την πενταετία μετά τις γενικές εκλογές του 2018.Ξεκίνησε να αυξάνεται μετά την νομισματική κρίση στο τέλος του 2021, που προκλήθηκε από μια σειρά μειώσεων των επιτοκίων, που συμβάδιζαν με τις ανορθόδοξες απόψεις του Ερντογάν.Όπως λέει ο Εκιντζί, εκείνος ξεκίνησε να αμφισβητεί την υποστήριξή του προς τον πρόεδρο και το AKP για οικονομικούς λόγους λίγο μετά τις εκλογές του 2018 και την οριστική του απόφαση να μην τους ξαναψηφίσει την έλαβε μετά την νομισματική κρίση το 2021.Η τουρκική λίρα έχασε το 44% το 2021 και το 30% το 2022.Έχασε 76% κατά τη δεύτερη προεδρική θητεία του Ερντογάν, η οποία σηματοδοτήθηκε από πολλές νομισματικές κρίσεις εξαιτίας της ανορθόδοξης πολιτικής του, των γεωπολιτικών εξελίξεων –όπως ο πόλεμος στην Ουκρανία–και των αντιπαραθέσεων ανάμεσα στην Άγκυρα και στην Ουάσινγκτον.«Η συναλλαγματική ισοτιμία είναι ανεξέλεγκτη. Δεν μπορούμε να αγοράσουμε τίποτα. Δεν τήρησαν τίποτα από όσα είπαν, επομένως δεν μου εμπνέουν εμπιστοσύνη», εξηγεί ο Εκιντζί.Αυτός ο Τούρκος κουρέας εργάζεται μόνος του αφού αναγκάστηκε να απολύσει τους δύο υπαλλήλους του. Μάλιστα, όπως λέει ο ίδιος, δεν μπορεί να πάρει δάνειο παρά τη μείωση των επιτοκίων, καθώς οι αρχές έχουν περιορίσει τη χορήγηση καταναλωτικών δανείων για να σταθεροποιήσουν τον πληθωρισμό.Εξάλλου, τα δάνειά του σε ξένο νόμισμα πολλαπλασιάστηκαν σε όρους λίρας με τη διολίσθηση της τουρκικής λίρας.Ωστόσο, πολλοί ψηφοφόροι του AKP εξακολουθούν να πιστεύουν ότι μόνο ο Ερντογάν μπορεί να φτιάξει την οικονομία ή αποδίδουν την παρούσα κατάστασή της σε άλλους παράγοντες.Η Χαλιμά Ντουμάν, που ζει στην Κωνσταντινούπολη, λέει ότι αυτό που ευθύνεται για την αύξηση του κόστους διαβίωσης είναι ότι οι επιχειρηματίες αυξάνουν τις τιμές για να έχουν μεγαλύτερα κέρδη.«Ο Ερντογάν μπορεί να το λύσει με μια του κίνηση», εκτιμά κάνοντας διάλειμμα από τα ψώνιά της σε μια λαχαναγορά στο κέντρο της πόλης.Η αντιπολίτευση, περιλαμβανομένης της αντιπολιτευόμενης συμμαχίας του Κιλιτσντάρογλου, είναι μόνο λόγια, κατά τη γνώμη της.«Δεν κάνουν τίποτα», υποστηρίζει.Ο Μπιρόλ Μπασκάν, συγγραφέας και πολιτικός αναλυτής που δεν συνδέεται με κανένα κόμμα, λέει ότι ακόμη και οι «σκληροπυρηνικοί» υποστηρικτές του Ερντογάν δεν αρνούνται ότι η οικονομία δεν τα πάει όσο καλά τα πήγαινε στην αρχή της θητείας του.«Ο λόγος που αυτό το κόμμα συνέχισε να κερδίζει είναι επειδή μοίραζε στους ψηφοφόρους του συγκεκριμένες παροχές. Αυτή είναι η πρώτη φορά που φαίνεται να μην πιάνουν τα μαγικά εξαιτίας της οικονομίας, εξαιτίας του υψηλού πληθωρισμού (και) του αυξανόμενου κόστους ζωής. Έπληξε βαριά το πορτοφόλι του λαού και αυτός είναι φαντάζομαι και ο λόγος που πλέον δεν είναι εξασφαλισμένη η νίκη σε αυτές τις εκλογές», εκτιμά.Κάποιοι ψηφοφόροι δεν είναι πεπεισμένοι ότι η αντιπολίτευση θα μπορέσει κι εκείνη να καθησυχάσει τις οικονομικές ανησυχίες άμεσα.Ο Ταλάτ Γκιούλ, ένας μαρμαροτεχνίτης, δεν έχει ψηφίσει ποτέ για το AKP ή για τους συμμάχους του.Το μόνο που μπορεί τώρα να δει είναι «πείνα και μόνο πείνα» γύρω του, αλλά αμφιβάλλει αν θα αλλάξουν σύντομα τα πράγματα σε περίπτωση νίκης της αντιπολίτευσης.«Τα τελευταία 21 χρόνια έχουν δημιουργήσει μια Τουρκία που δεν μπορεί να αλλάξει. Θα χρειαστούν 20 χρόνια για να ανακάμψει, όποιος κι αν έρθει στην εξουσία. Θέλω όμως να φύγει ο Ερντογάν», λέει.Ο Εκιντζί δεν έχει ακόμη αποφασίσει ποιόν από τους τρεις υποψήφιους αντίπαλους του Ερντογάν θα ψηφίσει.«Ο (Κιλιτσντάρογλου) μπορεί να είναι έντιμος…αλλά δεν έχουν ανακοινώσει τίποτα που να με πείθει. Θέλω την ισοτιμία με το δολάριο να πέσει μετά τις εκλογές. Θέλω την τιμή της βενζίνης να πέσει. Θέλω τον πληθωρισμό να πέσει. Θέλω πίσω τη ζωή που είχα πριν από πέντε ή έξι χρόνια. Θέλω να μπορεί να πάω για πικ-νικ, να ταξιδέψω στο εξωτερικό», λέει.Πηγή: ΑΠΕ – ΜΠΕ / Με πληροφορίες και φωτογραφίες από Reuters"
newsit.gr,https://www.newsit.gr/kosmos/ekloges-stin-tourkia-kolafos-gia-erntogan-i-efimerida-FAZ-ora-na-aposyrtheis-kali-epityxia-kilitsntaroglou/3768329/,"Εκλογές στην Τουρκία: Κόλαφος για Ερντογάν η εφημερίδα FAZ – «Ώρα να αποσυρθείς, καλή επιτυχία Κιλιτσντάρογλου»",18:05 09/03/2023," Κολαφος για Ερντογαν η γερμανικη εφημεριδα FAZ: «Ηρθε η ωρα να αποσυρθεις, καλη επιτυχια Κεμαλ Κιλιτσνταρογλου»","Η γερμανική εφημερίδα Frankfurter Allgemeine Zeitung (FAZ), αφιέρωσε ένα μεγάλο κομμάτι για τις εκλογές στην Τουρκία, στο οποίο έσταζε «χολή» για τον Ρετζέπ Ταγίπ Ερντογάν και «μέλι» για τον ηγέτη της αντιπολίτευσης, Κεμάλ Κιλιτσντάρογλου.Η FAZ τόνιζε ξεκάθαρα στον Ρετζέπ Ταγίπ Ερντογάν ότι ήρθε «η ώρα να αποσυρθεί» και ευχόταν «καλή επιτυχία» στις εκλογές στον μεγάλο αντίπαλο του προέδρου της Τουρκίας στην μάχη της κάλπης στις 14 Μαΐου, τον ηγέτη της συμμαχίας της αντιπολίτευσης, Κεμάλ Κιλιτσντάρογλου, όπως ανέφερε το ρεπορτάζ της DW.com.H Frankfurter Allgemeine Zeitung (FAZ) ξεκίνησε το άρθρο της με ένα παραλληλισμό ανάμεσα στα χρόνια της διακυβέρνησης της Τουρκίας από τον Ρετζέπ Ταγίπ Ερντογάν με αυτά του Ρώσου προέδρου Βλαντιμίρ Πούτιν, αναρωτώμενη τί προσπαθεί να εξασφαλίσει ακόμη ο πρόεδρος της γειτονικής μας χώρας παραμένοντας στην εξουσία.Σχετικά με τις οικονομικές επιδόσεις του Ρετζέπ Ταγίπ Ερντογάν στην Τουρκία ο αρθρογράφος υποστηρίζει ότι θα ήταν λάθος να αποδοθούν όλες οι ευθύνες για την μιζέρια στον ίδιο.«Οι οικονομικές συνέπειες της πανδημίας και της ρωσικής εισβολής στην Ουκρανία έχουν πλήξει την Τουρκία, αν και ως αναδυόμενη χώρα έχει δείξει πως είναι ανθεκτική. Η βιομηχανία, η ατμομηχανή της (εξαγωγικής) οικονομίας, λειτουργεί, ο τουρισμός έχει ανακάμψει. Παρ’ όλα αυτά, οι πολιτικές του Ρετζέπ Ταγίπ Ερντογάν έχουν οδηγήσει σε δυσκολίες που είναι μεγαλύτερες απ’ ό,τι θα έπρεπε. Έχει αξιοποιήσει πολύ λίγο τις μεγάλες δυνατότητες της χώρας με τον νεαρό πληθυσμό της. Η σκωπτική ιδέα της οικονομικής του θεωρίας ότι ο υψηλός πληθωρισμός καταπολεμάται με χαμηλά επιτόκια, πυροδοτεί την φωτιά της υποτίμησης, κάνοντας τη ζωή δύσκολη σε εκατομμύρια οικογένειες», ανέφερε το άρθρο.Και κατέληγε: «Ο Ρετζέπ Ταγίπ Ερντογάν θέλει να συνεχίσει τις αποτυχημένες οικονομική και χρηματοπιστωτική πολιτική του. Αυτός είναι άλλος ένας λόγος για να ευχηθούμε στον αντίπαλό του τον Κεμάλ Κιλιτσντάρογλου καλή επιτυχία. Τώρα ήρθε η ώρα να αποσυρθεί (σ.σ.: εννοεί τον Ερντογάν). Η Τουρκία χρειάζεται μια νέα αρχή».Αφιερώματα στις τουρκικές εκλογές και τον Ρετζέπ Ταγίπ Ερντογάν είχαν κι άλλες γερμανικές εφημερίδες και σε όλα τα άρθρα υπήρχαν «καρφιά» για τον πρόεδρο της χώρας.Η Süddeutsche Zeitung τόνισε ότι ο Ρετζέπ Ταγίπ Ερντογάν προσπάθησε να εξισλαμίσει την Τουρκία και να την βγάλει από την τροχιά του κοσμικού κράτους που την είχε βάλει ο Κεμάλ Ατατούρκ και ο κόσμος αντιστάθηκε σε αυτό.«Ο κόσμος είδε πως ο Ρετζέπ Ταγίπ Ενρντογάν εξισλαμίζει τη χώρα. Ή μάλλον προσπάθησε, γιατί το μεγάλο σχέδιο εξισλαμισμού του Ρετζέπ Ταγίπ Ερντογάν βρήκε αντίσταση από την τουρκική κοινωνία».Η εφημερίδα Die Welt παρουσίασε το βιογραφικό του Ρετζέπ Ταγίπ Ερντογάν και τόνισε ότι έκανε «ένα ταξίδι στο παρελθόν που δείχνει γιατί η Τουρκία και η Ευρώπη βρίσκονται αντιμέτωπες με μια μοιραία εκλογική αναμέτρηση».Το γερμανικό έντυπο τόνιζε ότι ο Ρετζέπ Ταγίπ Ερντογάν πήγε ενάντια στον λαό του και έκανε και αναφορά στο πραξικόπημα που έγινε στην Τουρκία το 2016.«Ο Ερντογάν μεταμορφώθηκε τελικά σε έναν “άνδρα εναντίον του λαού του” με την μεγαλύτερη ρήξη που επήλθε μετά το αποτυχημένο πραξικόπημα του Ιουλίου 2016 και ό,τι ακολούθησε μεταβάλλοντας τον Τούρκο πρόεδρο σε έναν “άνδρα εναντίον του υπόλοιπου κόσμου”»."
newsit.gr,https://www.newsit.gr/kosmos/ekloges-stin-tourkia-o-mpaxtseli-apeilise-me-sfaires-tin-antipoliteysi/3768257/,Εκλογές στην Τουρκία: Ο Μπαχτσελί απείλησε με σφαίρες την αντιπολίτευση,18:05 09/03/2023, Ξεπερασε καθε οριο ο Μπαχτσελι πριν τις εκλογες στην Τουρκια - Απειλησε με σφαιρες την αντιπολιτευση,"Μένουν λιγότερες από 6 ημέρες για τις εκλογές στην Τουρκία και το προεκλογικό κλίμα είναι εκτός ελέγχου, αφού εκτός των «πυρών» που εξαπολύουν Ρετζέπ Ταγίπ Ερντογάν και Κεμάλ Κιλιτσντάρογλου, τώρα ο Ντεβλέτ Μπαχτσελί απειλεί κυριολεκτικά ότι θα σκοτώσει τα στελέχη της αντιπολίτευσης.Όπως μετέδωσε ο ανταποκριτής του ΣΚΑΪ στην Κωνσταντινούπολη, Μανώλης Κωστίδης, ο σκληροπυρηνικός ακροδεξιός εταίρος του Ρετζέπ Ταγίπ Ερντογάν, ο Ντεβλέτ Μπαχτσελί, πολώνει ακραία το κλίμα πριν τις εκλογές της 14ης Μαΐου στην Τουρκία.«Οι σύμμαχοι του Κεμάλ Κιλιτσντάρογλου λένε πως θα καταργήσουν την Διεύθυνση των θρησκευτικών υποθέσεων και πως θα πάρουν την πόλη Αφρίν. Όμως ή θα καταδικαστούν σε ισόβια κάθειρξη ή θα δεχθούν σφαίρες στο σώμα τους!», δήλωσε χαρακτηριστικά ο Ντεβλέτ Μπαχτσελί.«Αφού μας έθαψε, και μας έθαψε, και πάλι μας έθαψε, τώρα όμως ξέφυγε, και είπε “στα σώματα τους από μια σφαίρα”. Αγαπημένοι!!! Έχει φύγει το μυαλό!!!» σχολίασε η πρόεδρος του Καλού Κόμματος Μεράλ Ακσενέρ, της οποίας το πολιτικό γραφείο στην Κωνσταντινούπολη είχε δεχθεί επίθεση με πυροβολισμούς.«Ενώθηκαν οι μαφιόζοι, κάτι μαχητές, οι μισθοφόροι της Sadat, “η συμμορία των 5” ( κατασκευαστές) και οι δολοφόνοι με “γουρονοδεσμούς” και απειλούν την Τουρκία. Εσύ νέε όλους αυτούς στον πρώτο γύρο των εκλογών θα τους θάψεις στη χωματερή της ιστορίας και ο κ. Κεμάλ θα τους στείλει εκεί που πρέπει. Στο υπόσχομαι» σχολίασε ο από τη μεριά του ο Κεμάλ Κιλιτσντάρογλου.Αξιοσημείωτο είναι ότι οι οπαδοί του Εκρέμ Ιμάμογλου στο Ερζερούμ δέχθηκαν επίθεση με πέτρες μόλις λίγες ώρες μετά τις εμπρηστικές δηλώσεις του Ντεβλέτ Μπαχτσελί. «Μάς επιτέθηκαν οι γκρίζοι λύκοι και ακραίοι ισλαμιστές της HUDA PAR» εκτιμούν τα στελέχη του δημάρχου Κωνσταντινούπολης.Υπενθυμίζεται, επίσης, ότι ο υπουργός Εσωτερικών της Τουρκίας, Σουλεϊμάν Σοϊλού, έχει αναφερθεί σε «αμερικανοκίνητο πραξικόπημα» σε περίπτωση που η αντιπολίτευση κερδίσει τις εκλογές."
newsit.gr,https://www.newsit.gr/kosmos/tourkia-to-afigima-tou-erntogan-me-to-aeroplanoforo-Anadolu-kai-to-maxitiko-KAAN-prin-tis-ekloges/3768087/,Τουρκία: Το αφήγημα του Ερντογάν με το αεροπλανοφόρο Anadolu και το μαχητικό KAAN πριν τις εκλογές,18:05 09/03/2023, Το αφηγημα του Ερντογαν με το αεροπλανοφορο Anadolu και το μαχητικο KAAN πριν τις τουρκικες εκλογες,"Με το αφήγημα του αεροπλανοφόρου TCG Anadolu και του πρωτότυπου μαχητικού αεροσκάφους 5ης γενιάς ΚΑΑΝ, ο Ρετζέπ Ταγίπ Ερντογάν μένει ζωντανός στη «μάχη» ενόψει των εκλογών στις 14 Μαΐου, αφού μέσω αυτού τονίζει ότι η Τουρκία διεκδικεί ρόλο ρυθμιστή στα γεωπολιτικά τεκταινόμενα της Ανατολικής Μεσογείου.Ήδη κατά την παρουσίαση του αεροπλανοφόρου TCG Anadolu, ο Ρετζέπ Ταγίπ Ερντογάν έστειλε το μήνυμά του κατά της Ελλάδας και κατά της Δύσης, αφού αυτό έχει αγκυροβολήσει στη Σμύρνη ώστε να «στείλει μήνυμα εκεί που πρέπει» πριν τις εκλογές της 14ης Μαΐου.Ο Ρετζέπ Ταγίπ Ερντογάν παρουσίασε το μαχητικό αεροσκάφος 5ης γενιάς TFX, το οποίο ο ίδιος βάφτισε KAAN («βασιλιάς) και το χρησιμοποιεί ως το βασικό αντικείμενο στις πανηγυρικές προεκλογικές του συγκεντρώσεις, κατά τις οποίες κάνει ακραία σχόλια κατά του πολιτικού αντιπάλου, Κεμάλ Κιλιτσντάρογλου.Αν και καυχιέται ότι πρόκειται για μαχητικό αεροσκάφος 5ης γενιάς, είναι αξιοσημείωτο ότι μόνο οι ΗΠΑ, η Ρωσία και η Κίνα διαθέτουν την απαραίτητη τεχνογνωσία για την παραγωγή τους, παρά τα άλματα της αμυντικής βιομηχανίας της Τουρκίας τα τελευταία χρόνια.Γι’ αυτό και το KAAN είναι ένα ημιτελές αεροσκάφος που – προς το παρόν – εξυπηρετεί τις ανάγκες του Ρετζέπ Ταγίπ Ερντογάν στα σόου του πριν τις εκλογές. Οι κατασκευαστές του, του«φόρεσαν» 2 αμερικανικούς κινητήρες από F16 και κάποιες βασικές επιφάνειες ελέγχου ώστε να φαίνεται ότι βρίσκεται σε… ετοιμοπόλεμη κατάσταση.Η αλήθεια είναι, όμως, ότι το KAAN στερείται ραντάρ ηλεκτρονικής σάρωσης ενώ το κόκκινο έμβολο που κρατούσε ανοιχτή την καλύπτρα του πιλοτηρίου μαρτυρούσε ότι δεν λειτουργούν τα ηλεκτρονικά και υδραυλικά συστήματά του ή – ακόμα χειρότερα – δεν έχουν καν εγκατασταθεί.Σύμφωνα με τις εκτιμήσεις έμπειρων αναλυτών, είναι σίγουρο ότι ο Ρετζέπ Ταγίπ Ερντογάν δεν αγνοεί τις ατέλειες του KAAN, ωστόσο το μαχητικό αεροσκάφος εξυπηρετεί τέλεια το βασικό του προεκλογικό αφήγημα, ότι η Τουρκία είναι μια ανεξάρτητη δύναμη που δεν έχει ανάγκη τη Δύση.Άλλωστε, εδώ και πολλούς μήνες καλλιεργεί σταθερά το αντιδυτικό και κυρίως το αντιαμερικανικό αίσθημα στον τουρκικό λαό, αφού αναφέρεται σε «επιθέσεις» των δυτικών ΜΜΕ ώστε να αποδείξει τον «πόλεμο» που δέχεται και το πείσμα των ΗΠΑ να μην εγκρίνουν το αίτημα για τα F16 και τα F35.Γι’ αυτό και τους «απαντάει» με την παρουσίαση του KAAN και συνεχίζει υποσχόμενος ενεργειακή αυτονομία στην Τουρκία με το εργοστάσιο Ακουγιού αλλά και ότι συνεχίζεται η ανάπτυξη «υπερσύγχρονων» αεροσκαφών, ελικοπτέρων, πλοίων, πυραύλων, αρμάτων μάχης και drones."
newsit.gr,https://www.newsit.gr/kosmos/ekloges-stin-tourkia-9-traymaties-apo-petres-kata-ti-diarkeia-omilias-stelexous-tis-antipoliteysis/3768062/,Εκλογές στην Τουρκία: 9 τραυματίες από πέτρες κατά τη διάρκεια ομιλίας στελέχους της αντιπολίτευσης,18:05 09/03/2023, Εκλογες στην Τουρκια: 9 τραυματιες απο πετρες κατα τη διαρκεια ομιλιας στελεχους της αντιπολιτευσης,"Σχεδόν δέκα άνθρωποι τραυματίστηκαν όταν άγνωστοι πέταξαν πέτρες εν μέσω ομιλίας στελέχους της αντιπολίτευσης στο ανατολικό τμήμα της Τουρκίας χθες Κυριακή (08.05.2023), μια εβδομάδα προτού διεξαχθούν οι προεδρικές και βουλευτικές εκλογές στη χώρα.Η ένταση στην Τουρκία κλιμακώνεται εν όψει των εκλογών της 14ης Μαΐου.Ο Εκρέμ Ιμάμογλου, δήμαρχος Κωνσταντινούπολης, προβεβλημένο στέλεχος του Ρεπουμπλικανικού Λαϊκού Κόμματος (CHP), κατήγγειλε χθες πως άγνωστοι πέταξαν πέτρες εναντίον του, καθώς μίλαγε ανεβασμένος στην οροφή του λεωφορείου με το οποίο κάνει περιοδεία στη χώρα, στο πλαίσιο της εκστρατείας.Τουλάχιστον εννιά άνθρωποι που τον άκουγαν τραυματίστηκαν, τόνισε μέσω Twitter.Το κόμμα έδωσε στη δημοσιότητα οπτικό υλικό με ανθρώπους τραυματισμένους στα κεφάλια.Ο κ. Ιμάμογλου κατήγγειλε πως οι δυνάμεις ασφαλείας έμειναν άπραγες εσκεμμένα, κάνοντας λόγο για προβοκάτσια. Τόνισε πως η επίθεση δεν είχε καμιά σχέση με τους κατοίκους της Έρζουρουμ (Θεοδοσιούπολη), όπου εκτυλίχθηκε.https://twitter.com/ekrem_imamoglu/status/1655310489637773312Ο υπουργός Εσωτερικών Σουλεϊμάν Σοϊλού αντέδρασε κατά τρόπο που δεν άφησε αμφιβολίες για το πόσο έχει σκληρύνει ο τόνος στην προεκλογική εκστρατεία: «Ο Εκρέμ Ιμάμογλου, που αποκαλεί τον κόσμο στην Έρζουρουμ προβοκάτορες, είναι ο ίδιος προβοκάτορας», ανέφερε."
newsit.gr,https://www.newsit.gr/kosmos/tourkia-skliro-rok-erntogan-kata-kilitsntaroglou-prin-tis-ekloges-ton-eipe-poti-kai-methystaka/3767903/,Τουρκία: «Σκληρό ροκ» Ερντογάν κατά Κιλιτσντάρογλου πριν τις εκλογές – Τον είπε πότη και μεθύστακα,18:05 09/03/2023, Ο Ερντογαν το «χοντραινει» για να κερδισει τις εκλογες στην Τουρκια! «Κιλιτσνταρογλου εισαι ποτης και μεθυστακας»,"Πότη αποκάλεσε τον Κεμάλ Κιλιτσντάρογλου ο Ρετζέπ Ταγίπ Ερντογάν ενώπιον του κολοσσιαίου πλήθους που συγκεντρώθηκε στο αεροδρόμιο της Κωνσταντινούπολης, για ακόμα μια ομιλία του απερχόμενου Τούρκου προέδρου ενόψει των εκλογών της 14ης Μαΐου στην Τουρκία.«Τον στηρίζουν οι μεθύστακες που έπιναν μπύρες μέσα σε τζαμιά κατά τις διαδηλώσεις για το πάρκο Γκεζί το 2013», δήλωσε ο Ρετζέπ Ταγίπ Ερντογάν για τον Κεμάλ Κιλιτσντάρογλου. Ισχυρίστηκε ότι το πλήθος έφτασε τα 1,7 εκατομμύρια στην προεκλογική του συγκέντρωση και ξεπέρασε αυτή του αντιπάλου του πριν από 24 ώρες.«Κύριε Κεμάλ Κιλιτσντάρογλου, πιες όσα βαρέλια θέλεις, τίποτα δεν σε σώζει. Το δικό μου έθνος δεν αφήνει το πεδίο στους πότες και τους μεθύστακες», είπε χαρακτηριστικά ο Ρετζέπ Ταγίπ Ερντογάν στην ομιλία του.https://twitter.com/RTErdogan/status/1655229220497268742«Υπέροχη Κωνσταντινούπολη!», έγραψε στη λεζάντα του βίντεο ο Ρετζέπ Ταγίπ Ερντογάν, απολαμβάνοντας την προσέλευση του κόσμου στην ομιλία του.Στο αντίπαλο στρατόπεδο, ο Κεμάλ Κιλιτσντάρογλου περνά στην αντεπίθεση και κατηγορεί τη σημερινή κυβέρνηση ότι έχει βγάλει χρήματα στο εξωτερικό, υποσχόμενος ότι θα τα φέρει πίσω.«Εξέτασαν εξονυχιστικά τα 27,5 χρόνια της ζωής μου ως κρατικού υπαλλήλου για να δουν αν θα μπορούσαν να βρουν κάτι για τον κ. Κεμάλ. Δεν μπόρεσαν να βρουν το παραμικρό», δήλωσε ο Κιλιτσντάρογλου, έχοντας στο πλευρό του τον διεθνή Τύπο, μερίδα του οποίου παίρνει ανοιχτά θέση κατά του Ερντογάν."
newsit.gr,https://www.newsit.gr/kosmos/ekloges-2023-stin-tourkia-petropolemos-ton-gkrizon-lykon-se-sygkentrosi-tou-ekrem-imamoglou/3767787/,Εκλογές 2023 στην Τουρκία: Πετροπόλεμος των Γκρίζων Λύκων σε συγκέντρωση του Εκρέμ Ιμάμογλου,18:05 09/03/2023, Πετροπολεμος των Γκριζων Λυκων σε προεκλογικη συγκεντρωση του Εκρεμ Ιμαμογλου!,"Επίθεση με πέτρες πραγματοποίησαν περίπου 200 άτομα, που πρόσκεινται στο Κόμμα της Εθνικής Δράσης των Γκρίζων Λύκων, κατά τη διάρκεια προεκλογικής συγκέντρωσης του δημάρχου της Κωνσταντινούπολης, Εκρέμ Ιμάμογλου, στην πόλη Ερζερούμ της Ανατολικής Τουρκίας.Ο δήμαρχος Κωνσταντινούπολης προσπάθησε να συνεχίσει την ομιλία του, λέγοντας ότι θα κάνει μηνυτήρια αναφορά στον Διευθυντή Ασφαλείας, τον νομάρχη και τον δήμαρχο, καθιστώντας υπεύθυνη για την επίθεση την Αστυνομία που «κάθεται και παρακολουθεί τα 200 άτομα» να πετούν πέτρες.Sayın @ekrem_imamoglu  Ve Ekibinin maruz kaldığı saldırı,iktidarın kirli dilinin ürünüdür görün BunlarıGeçmiş olsun @ekrem_imamoglu#ErzurumBelediyesi#erzurum pic.twitter.com/U1eXL9XSiP— Fırat Nadir BİNGÖL (@fratnadirbingl) May 7, 2023Sayın @ekrem_imamoglu  Ve Ekibinin maruz kaldığı saldırı,iktidarın kirli dilinin ürünüdür görün BunlarıGeçmiş olsun @ekrem_imamoglu#ErzurumBelediyesi#erzurum pic.twitter.com/U1eXL9XSiPErzurum'da uğradıkları çirkin saldırı dolayısıyla Sn. @ekrem_imamoglu’na ve değerli Erzurumlulara #Milletİttifakı gönüllülerine geçmiş olsun dileklerimi iletiyor, taşlı saldırıda yaralanan vatandaşlarımıza acil şifalar diliyorum.#TurkiyeTarihYazacak #ÇokAzKaldı@iyiparti pic.twitter.com/5d4zhBHP9I— Osman TÜRK / İYİ PARTİ – 28.Dönem Mv.Aday Adayı (@OsmanTurk38_) May 7, 2023Erzurum'da uğradıkları çirkin saldırı dolayısıyla Sn. @ekrem_imamoglu’na ve değerli Erzurumlulara #Milletİttifakı gönüllülerine geçmiş olsun dileklerimi iletiyor, taşlı saldırıda yaralanan vatandaşlarımıza acil şifalar diliyorum.#TurkiyeTarihYazacak #ÇokAzKaldı@iyiparti pic.twitter.com/5d4zhBHP9ISON DAKİKA | MHP ve HÜDA PAR'lı 200 kişilik grup Ekrem İmamoğlu'nun Erzurum Mitingi'ne taş ve sopalarla saldırdı. 12 kişi atılan taşlar nedeniyle yaralanırken, emniyet Ekrem İmamoğlu'nun mitingi yarıda kesmesini  alandan ayrılmasını istedi. pic.twitter.com/GD8J0NdV66— Haber (@Haber) May 7, 2023SON DAKİKA | MHP ve HÜDA PAR'lı 200 kişilik grup Ekrem İmamoğlu'nun Erzurum Mitingi'ne taş ve sopalarla saldırdı. 12 kişi atılan taşlar nedeniyle yaralanırken, emniyet Ekrem İmamoğlu'nun mitingi yarıda kesmesini  alandan ayrılmasını istedi. pic.twitter.com/GD8J0NdV66Ο Εκρέμ Ιμάμογλου προσπάθησε να κατευνάσει το συγκεντρωμένο πλήθος για να αποφευχθούν τα χειρότερα, κάνοντας λόγο για προβοκάτσια. Καθώς τα επεισόδια δεν σταματούσαν, ο ίδιος φυγαδεύτηκε από τους άνδρες της ασφάλειάς του και απομακρύνθηκε από το σημείο της συγκέντρωσης.Ο ίδιος με ανάρτησή του στο Twitter νωρίτερα είχε καταγγείλει τον δήμαρχο της Ερζερούμ, Μεχμέτ Σεκμέν, για απόπειρα να παρεμποδίσει τη συγκέντρωση, καθώς όπως φαίνεται στο βίντεο τοποθέτησε στην πλατεία όπου επρόκειτο να γίνει η προεκλογική συγκέντρωση αστικά λεωφορεία.«Βρίσκεται σε εξέλιξη προσπάθεια να αποτραπεί η συνάντησή μας με συμπολίτες μου στην Ερζερούμ στις 18:00. Δήμαρχε θα κουβαλάς αυτή την ντροπή για όλη σου τη ζωή. Περιμένω στις 18:00 όλους τους πολίτες της Ερζερούμ στην πλατεία Χαβούζμπασι της πόλης. Εμπρός Ερζερούμ!» ανέφερε στην ανάρτησή του ο Ιμάμογλου.Erzurumlu hemşehrilerimle saat 18:00’deki buluşmamıza engel olunmaya çalışılıyor. Erzurum Büyükşehir Belediye Başkanı @mehmetsekmen bu nezaketsizliğin kara lekesini ömrünün sonuna kadar taşıyacaksın. Saat 18.00’de tüm Erzurumluları Havuzbaşı Kent Meydanı’na bekliyorum. Haydi… pic.twitter.com/NvkQJWxQhU— Ekrem İmamoğlu (@ekrem_imamoglu) May 7, 2023Erzurumlu hemşehrilerimle saat 18:00’deki buluşmamıza engel olunmaya çalışılıyor. Erzurum Büyükşehir Belediye Başkanı @mehmetsekmen bu nezaketsizliğin kara lekesini ömrünün sonuna kadar taşıyacaksın. Saat 18.00’de tüm Erzurumluları Havuzbaşı Kent Meydanı’na bekliyorum. Haydi… pic.twitter.com/NvkQJWxQhU"
newsit.gr,https://www.newsit.gr/politikh/ekloges-2023-nikos-dendias-den-imoun-oute-eimai-opados-tou-kateynasmou-me-tin-tourkia/3767713/,Εκλογές 2023 – Νίκος Δένδιας: Δεν ήμουν ούτε είμαι οπαδός του κατευνασμού με την Τουρκία,18:05 09/03/2023, Νικος Δενδιας: Δεν ημουν ουτε ειμαι οπαδος του κατευνασμου με την Τουρκια,"Για τις σχέσεις με την Τουρκία μίλησε ο υπουργός Εξωτερικών Νίκος Δένδιας σε συνέντευξη που παραχώρησε στην εφημερίδα «Πρώτο Θέμα».Το σαφές μήνυμα πως η Ελλάδα έχει με την Τουρκία μία και μόνη διαφορά και επιθυμεί και επιδιώκει την ειρηνική επίλυσή της στη βάση του Διεθνούς Δικαίου και του Διεθνούς Δικαίου της Θάλασσας, εξέπεμψε εκ νέου ο υπουργός Εξωτερικών Νίκος Δένδιας σε συνέντευξή του στην εφημερίδα «Πρώτο Θέμα».Το αν αυτό θα καταστεί εφικτό εξαρτάται από τη βούληση και της άλλης πλευράς, υπογράμμισε ο υπουργός Εξωτερικών.Σε ό,τι αφορά τον διάλογο με την Τουρκία, ο υπουργός Εξωτερικών διαμήνυσε ότι η Ελλάδα προσέρχεται με καλή πίστη, με ειλικρινή διάθεση, γιατί η εθνική άποψη είναι ότι με διάλογο λύνονται τα προβλήματα. «Σίγουρα δεν μπορώ να προδικάσω την εξέλιξη ενός διαλόγου με την Τουρκία.Έχουμε τη διάθεση και την επιθυμία να βρούμε ένα πλαίσιο μακροπρόθεσμης συνεννόησης και επίλυσης της μοναδικής μας διαφοράς με την Τουρκία, που είναι η οριοθέτηση ΑΟΖ και υφαλοκρηπίδας, στη βάση του διεθνούς δικαίου και του Διεθνούς Δικαίου της Θάλασσας. Η επιτυχία ή μη του διαλόγου θα εξαρτηθεί πρωτίστως από τη στάση της γείτονος» σημείωσε περαιτέρω.Συνάμα, επισήμανε ότι «ασφαλώς, δεν είμαστε αιθεροβάμονες όσον αφορά στη μεταβολή των πάγιων θέσεων της Τουρκίας» και εξέφρασε την ικανοποίησή του καθώς ολοκληρώνει τη θητεία του στο υπουργείο Εξωτερικών «με ένα κλίμα διαμορφωμένο στις ελληνοτουρκικές σχέσεις το οποίο μπορεί να μας ανοίξει ένα παράθυρο ευκαιρίας πολύ σημαντικό για την αξιοποίηση αυτού του κλίματος».Περαιτέρω, δήλωσε κατηγορηματικά πως δεν ήταν ούτε είναι οπαδός του κατευνασμού, τονίζοντας ότι αυτό το έχει αποδείξει εμπράκτως εκεί που πραγματικά χρειάσθηκε, όχι με λόγια. Μάλιστα, ερωτηθείς για δήλωσή του ότι η εθνική προσφορά είναι σοβαρότητα, ξεκαθάρισε ότι σοβαρότητα δεν σημαίνει κατευνασμός, αλλά να υπηρετείς τις θέσεις σου με στρατηγική, με συνέπεια, με αυτοπεποίθηση, με επιχειρήματα, οικοδομώντας συμμαχίες, αξιοποιώντας τις ευκαιρίες που παρουσιάζονται και να μην καταφεύγεις σε κακόηχες φωνασκίες προς άγραν πρόσκαιρου εσωτερικού πολιτικού οφέλους.«Και, βεβαίως, εθνικό και απαραίτητο είναι να μην εργαλειοποιείς την εξωτερική πολιτική για λόγους κομματικούς, κατηγοριοποιώντας τους πολιτικούς αντιπάλους σαν προδότες , μειοδότες και άλλα παρόμοια. Ουδείς διαθέτει μονοπώλιο πατριωτισμού» προσέθεσε.Εν συνεχεία, περιέγραψε το διακύβευμα των προσεχών εκλογών για τη χώρα και την εξωτερική της πολιτική, προτάσσοντας ταυτόχρονα ότι «χρειάζεται χωρίς αλαζονεία, αλλά με ενσυναίσθηση για τα προβλήματα της κοινωνίας, να αποδείξουμε στους πολίτες ότι οι μεταρρυθμίσεις αφορούν τη δική τους ζωή».«Στις εκλογές της 21ης Μαΐου το διακύβευμα είναι η διατήρηση της χώρας σε αναπτυξιακή τροχιά, η σύγκλιση με τα προηγμένα ευρωπαϊκά κράτη και η προστασία του ευρωπαϊκού κεκτημένου ως θεσμικού πλαισίου λειτουργίας της χώρας. Όσον αφορά την εξωτερική πολιτική, το διακύβευμα είναι να εξελιχθεί περαιτέρω η Ελλάδα, με την προβολή ήπιας ισχύος, ως σοβαρός εταίρος και σύμμαχος που έχει λόγο και ρόλο στις εξελίξεις στην περιοχή μας, ενισχύοντας την ευρωπαϊκή προοπτική των Δυτικών Βαλκανίων, την ενεργειακή διαφοροποίηση της Κεντρικής και Ανατολικής Ευρώπης και τη σταθερότητα στην Ανατολική Μεσόγειο» ανέφερε χαρακτηριστικά.Καταληκτικά, ο Νίκος Δένδιας επισήμανε ότι «η ΝΔ είναι ένα πραγματικά λαϊκό κόμμα και πως δεν έχει η Αριστερά “το μονοπώλιο της καρδιάς”»."
newsit.gr,https://www.newsit.gr/kosmos/tourkia-toulaxiston-12-nekroi-kai-dekades-traymaties-se-karampola-aytokiniton/3767412/,Τουρκία: Τουλάχιστον 12 νεκροί και δεκάδες τραυματίες σε καραμπόλα αυτοκινήτων,18:05 09/03/2023, Τουρκια: Τουλαχιστον 12 νεκροι και δεκαδες τραυματιες σε καραμπολα αυτοκινητων,"Τουλάχιστον 12 άνθρωποι σκοτώθηκαν και 31 τραυματίστηκαν σε καραμπόλα οχημάτων που έγινε χθες Σάββατο, στην επαρχία Χατάι, της νότιας Τουρκίας.Σύμφωνα με το πρακτορείο Anadolu, ο οδηγός φορτηγού έχασε τον έλεγχο του οχήματός του, με αποτέλεσμα να μπει στο αντίθετο ρεύμα κυκλοφορίας και να συγκρουστεί με εννέα αυτοκίνητα και δύο μικρά λεωφορεία! Το φορτηγό και ένα λεωφορείο τυλίχθηκαν στις φλόγες.BREAKING: *Horrible accident* Multiple people dead, dozens injured after out-of-control truck crashes into multiple vehicles in Hatay, Turkey, local media reports pic.twitter.com/RqssaKyKai«Φωτιά εκδηλώθηκε σε ένα φορτηγό και ένα λεωφορείο. Δώδεκα συμπολίτες μας έχασαν τη ζωή τους και άλλοι 31 τραυματίστηκαν, εκ των οποίων τρεις σοβαρά, σε καραμπόλα οχημάτων στην περιοχή Τοπμπογκαζί, κοντά στην Αντάκια (Αντιόχεια)», έγραψε ο Τούρκος υπουργός Υγείας Φαχρετίν Κοτζά σε ανάρτησή του στο Twitter.#BREAKING: Multiple people killed, dozens injured after out-of-control truck crashes into multiple vehicles in Hatay, Turkey, local media reports#LockharTVMedia pic.twitter.com/ZgVgyFkIcmΣτο σημείο έσπευσαν ισχυρές δυνάμεις της πυροσβεστικής και της αστυνομίας, καθώς και ασθενοφόρα για τη διακομιδή τραυματιών σε νοσοκομεία."
newsit.gr,https://www.newsit.gr/kosmos/tourkia-maxi-mexris-esxaton-erntogan-kilitsntaroglou-prin-tis-ekloges-stis-14-maiou/3767313/,Τουρκία: «Μάχη» μέχρις εσχάτων Ερντογάν – Κιλιτσντάρογλου πριν τις εκλογές στις 14 Μαΐου,18:05 09/03/2023," «Μαχη» μεχρις εσχατων Ερντογαν, Κιλιτσνταρογλου πριν τις τουρκικες εκλογες στις 14 Μαιου - Ανοιχτα υπερ της αντιπολιτευσης τα διεθνη ΜΜΕ","Λιγότερες από 10 ημέρες μένουν για τις εκλογές στην Τουρκία, οι οποίες θα πραγματοποιηθούν την Κυριακή 14 Μαΐου, και η «μάχη» των δύο βασικών πολιτικών αντιπάλων, Ρετζέπ Ταγίπ Ερντογάν και Κεμάλ Κιλιτσντάρογλου, φτάνει μέχρις εσχάτων…Την ώρα που ο Ρετζέπ Ταγίπ Ερντογάν καλεί «πραξικοπηματία» τον Κεμάλ Κιλιτσντάρογλου και «Δούρειο Ίππο» της Δύσης, έρχεται ένα δημοσίευμα του γερμανικού Der Spiegel να προκαλέσει την οργή του απερχόμενου προέδρου της Τουρκίας, λίγο πριν τις εκλογές.Στο εξώφυλλο του γερμανικού Der Spiegel βρίσκεται ο Ρετζέπ Ταγίπ Ερντογάν σε σπασμένο χρυσό θρόνο και φαίνεται η λέξη αήττητος που χωρίς το στερητικό α μετατρέπεται σε ηττημένος. Πρόκειται για ένα ακόμη δημοσίευμα, μετά από αυτό του βρετανικού The Economist που πήρε ανοιχτά θέση υπέρ του Κεμάλ Κιλιτσντάρογλου.Το δημοσίευμα προκάλεσε την οργή του απερχόμενου Τούρκου προέδρου, όπου βρήκε αφορμή να αποκαλέσει τον Κιλιτσντάρογλου ως «Δούρειο Ίππο» της Δύσης, λέγοντας ότι «τα δυτικά ΜΜΕ άφησαν τις δουλειές τους κι έχουν κάνει βασικό τους θέμα τις εκλογές στην Τουρκία. Κολακεύουν συνεχώς τον Κεμάλ (Κιλιτσντάρογλου). Γιατί; Για ποιο λόγο; Υποσχέθηκαν να παραδώσουν την Τουρκία στη Δύση».https://twitter.com/Turgut_Alp_/status/1654889826343059458Και σαν να μην έφταναν αυτά, το γαλλικό Express έχει τίτλο «ο Ερντογάν και ο κίνδυνος του χάους», ενώ το Point χαρακτηρίζει τον Ερντογάν «ο άλλος Πούτιν».Στην Καισάρεια, προσπαθώντας να εδραιώσει την κυριαρχία του και να ανατρέψει κάθε δημοσκόπηση που τον αμφισβητεί, ο Ερντογάν κατηγόρησε τον Κιλιτσντάρογλου για έμμεση συμμετοχή στο πραξικόπημα της 15ης Ιουλίου 2016, για το οποίο καταδιώκει τον Φετουλάχ Γκιουλέν.«Αφού ήξερες ότι στις 17-25 Δεκεμβρίου υπήρξε συνωμοσία της FETO, γιατί έγινες μέτοχος σε αυτή την απόπειρα πραξικοπήματος; Ποιος σε ανάγκασε να ηγηθείς σε αυτή την εκστρατεία ψέματος και συκοφαντίας;», τόνισε ο Ερντογάν.Στο ίδιο μήκος κύματος και ο Μεβλούτ Τσαβούσογλου, που είπε ότι «κύριο μέλημα της αντιπολίτευσης για την Ελλάδα, το Αιγαίο, τη Μεσόγειο, την Κύπρο ή οποιοδήποτε άλλο θέμα δεν είναι η υπεράσπιση των εθνικών συμφερόντων. Είναι το πώς θα επικρίνουν την κυβέρνηση».«Ξέρω όλα τα προβλήματα. Έχω δώσει όρκο να λύσω όλα τα προβλήματα. Θα φέρω την άνοιξη σε αυτή τη χώρα με τους φίλους μου. Δεν θα κάνουμε ποτέ διακρίσεις, θα αγκαλιάσουμε 85 εκατομμύρια», τόνισε ο Κεμάλ Κιλιτσντάρογλου ενώπιων των 6 κομμάτων της αντιπολίτευσης στο Μάλτεπε της Κωνσταντινούπολης.Παράλληλα, ο Κεμάλ Κιλιτσντάρογλου δεσμεύτηκε για παλινόρθωση των δημοκρατικών θεσμών στην Τουρκία, την ώρα που οι δημοσκοπήσεις τον «δίνουν» να εξασφαλίζει το 48% των ψήφων στις εκλογές της 14ης Μαΐου έναντι του 44,6% του Ρετζέπ Ταγίπ Ερντογάν."
newsit.gr,https://www.newsit.gr/kosmos/tsavousoglou-nees-prokliseis-kata-tis-elladas-kai-i-taytisi-tis-tourkias-me-ton-ormpan/3766899/,Τσαβούσογλου: Νέες προκλήσεις κατά της Ελλάδας και η «ταύτιση» της Τουρκίας με τον Όρμπαν,18:05 09/03/2023, Νεες προκλησεις Τσαβουσογλου κατα της Ελλαδας - Η «ταυτιση» με τον Ορμπαν και οι βολες Κιλιτσνταρογλου,"Νέες προκλητικές δηλώσεις από τον Μεβλούτ Τσαβούσογλου. Ο υπουργός Εξωτερικών της Τουρκίας επανήλθε στα περί αποστρατιωτικοποίησης των ελληνικών νησιών, απαντώντας, παράλληλα, σε σχετικό άρθρο του Economist.«Θέλουν να έχουν την Τουρκία υπό τον έλεγχό τους γι’ αυτό και αυτά τα πρωτοσέλιδα. Τα ίδια επιχείρησαν να κάνουν στον Όρμπαν», είπε, χαρακτηριστικά, ο Μεβλούτ Τσαβούσογλου.Όπως μετέδωσε από την Κωνσταντινούπολη ο ανταποκριτής του ΣΚΑΪ, Μανώλης Κωστίδης, ο υπουργός Εξωτερικών της Τουρκίας υποστήριξε ότι:«Αυτοί στο εξωτερικό θέλουν την Τουρκία να είναι αδύναμη και ανίσχυρη και όσοι θέλουν να ελέγχουν την Τουρκία σε κάθε εκλογική αναμέτρηση βάζουν αυτούς τους τίτλους και τα πρωτοσέλιδα. Δεν μπορούν να μας έχουν υπό τον έλεγχο τους και θέλουν να φέρουν στην εξουσία την αντιπολίτευση την οποία την ελέγχουν. Το ίδιο επιχείρησαν να κάνουν και στην Ουγγαρία, απέναντι στον Όρμπαν ένωσαν 6 κόμματα με εντελώς διαφορετικές πολίτικες. Όμως ο λαός…»Η αντιπολίτευση μάς κατηγορεί συνέχεια. Κάνεις ένα κανονικό βήμα, σου λέει γιατί το έκανες; Προκαλείται κάποια ένταση, σου λέει γιατί υπάρχει ένταση; Στα ζητήματα του Αιγαίου, υπάρχει το θέμα του καθεστώς των αποστρατιωτικοποιμένων νησιών, τα νησιά και οι νησίδες όπως και ο εναέριος χώρος. Το έχω πει στην ομιλία μου στο Κοινοβούλιο, έχω ζητήσει ραντεβού από τον κ. Κιλιτσντάρογλου, αλλά δεν μου έδωσε ραντεβού».Από την πλευρά του ο υποψήφιος πρόεδρος και βασικός αντίπαλος του Ρετζέπ Ταγίπ Ερντογάν στις εκλογές της 14ης Μαΐου, ο Κεμάλ Κιλιτσντάρογλου, άσκησε κριτική στο γεγονός ότι ο Τούρκος πρόεδρος «εργαλειοποιεί» το νέο πλοίο των Ενόπλων Δυνάμεων της χώρας:«Πρέπει να ξεχωρίσουμε το κράτος από το κόμμα. Αυτή τη στιγμή έχουμε ένα κομματικό κράτος. Το πλοίο των Τουρκικών Ενόπλων Δυνάμεων μετατράπηκε σε προεκλογικό όχημα του κυβερνώντος κόμματος! Αυτό είναι αδιανόητο! Μιλάμε για οπλικά συστήματα, για αμυντική βιομηχανία που ανήκουν στο έθνος».Παράλληλα, ο κ. Κιλιτσντάρογλου τόνισε ότι «με ταχύτητα θα ικανοποιήσουμε τους όρους που έχει θέση η Ε.Ε για την απελευθέρωση της βίζας. Μόλις τηρήσουμε τους όρους ελπίζω και η Ε.Ε θα άρει τη βίζα».Παρακολουθήστε το ρεπορτάζ του ΣΚΑΙ:"
newsit.gr,https://www.newsit.gr/kosmos/tourkia-mydroi-erntogan-kata-tis-loatki-koinotitas-gia-na-kerdisei-syntiritikous-psifous-einai-diestrammenoi/3766750/,Τουρκία: Μύδροι Ερντογάν κατά της ΛΟΑΤΚΙ κοινότητας για να κερδίσει συντηρητικούς ψήφους – «Είναι διεστραμμένοι»,18:05 09/03/2023, Στο στοχαστρο του Ερντογαν η ΛΟΑΤΚΙ+ κοινοτητα για να κερδισει συντηρητικους ψηφους - «Ειναι διεστραμμενοι»,"Ο Ρετζέπ Ταγίπ Ερντογάν έχει δείξει ότι κάνει τα πάντα για να κερδίσει τις ψήφους και να βγει νικητής στις εκλογές στην Τουρκία και στο πλαίσιο αυτό ο πρόεδρος χώρας έβαλε στο στόχαστρο την ΛΟΑΤΚΙ κοινότητα σε μια προσπάθεια να κερδίσει ακόμα μεγαλύτερο κομμάτι από τους εθνικιστές συντηρητικούς ψηφοφόρους και να τον στηρίξουν στην μάχη της κάλπης της 14ης Μαΐου.Ο πρόεδρος της Τουρκίας, Ρετζέπ Ταγίπ Ερντογάν δεν ήταν και ποτέ… φίλος της ΛΟΑΤΚΙκοινότητας. Κάθε άλλο. Όσο όμως, πλησιάζουν οι εκλογές της 14ης Μαΐου, τόσο περισσότερο βάζει στο στόχαστρο την κοινότητα αυτή για να πείσει το συντηρητικό κοινό να τον ψηφίσει… δαγκωτό.Λίγες ημέρες πριν τις εκλογές ο Τούρκος πρόεδρος προσπαθεί να αυξήσει τους ψηφοφόρους του με συνθήματα κατά της ΛΟΑΤ+ κοινότητας. Ο Ρετζέπ Ταγίπ Ερντογάν τους αποκαλεί «διεστραμμένους, ανέφερε εκτενές ρεπορτάζ της Deutsche Welle για το όλο θέμα.Εάν ήταν στο χέρι του Τούρκου προέδρου η Τάλια Αϊντίν πιθανότατα δεν θα υπήρχε. Ποια είναι η Τάλια Αϊντίν και γιατί ο Ρετζέπ Ταγίπ Ερντογάν την έχει βάλει στο σημάδι; Η 26χρονη είναι υποψήφια βουλευτής με το Εργατικό Κόμμα Τουρκίας (TİP) και έχει δηλώσει ανοιχτά πως είναι διεμφυλική.https://twitter.com/TalyaAydin96/status/1645143035259265027?s=20H Αϊντίν είναι ένα από τα άτομα στα οποία αναφέρεται Ρετζέπ Ταγίπ Ερντογάν σχεδόν κάθε μέρα λίγο πριν από τις εκλογές. Κατά τη διάρκεια ομιλίας του, στο πλαίσιο της προεκλογικής του εκστρατείας, ο Ρετζέπ Ταγίπ Ερντογάν ανέφερε πως «αυτή η χώρα δεν έχει ΛΟΑΤΚΙ κοινότητα», απειλώντας να δώσει «ένα μάθημα» στους υποστηρικτές της.ΛΟΑΤΚΙ (αγγλικά: LGBT) είναι ένα ακρωνύμιο που προέρχεται από τις λέξεις Λεσβία, Ομοφυλόφιλος, Αμφιφυλόφιλος και Τρανς, αποτελώντας έναν εχθρικό όρο για τον Τούρκο πρόεδρο.Ο ίδιος μπορεί να είναι σίγουρος ότι αυτό θα μετρήσει στους θρησκευόμενους – συντηρητικούς ψηφοφόρους. Δηλώσεις αυτού του είδους προς τα εν λόγω άτομα δεν είναι ωστόσο καινούργιες.Εδώ και χρόνια ο Ρετζέπ Ταγίπ Ερντογάν και ο υπουργός Εσωτερικών, Σουλεϊμάν Σοϊλού έχουν τροφοδοτήσει εχθρικό κλίμα απέναντι στους ανθρώπους αυτούς, αποκαλώντας τους δημόσια «διεστραμένους» και εξισώνοντάς τα με τρομοκρατικές οργανώσεις.Ο Σοϊλού δήλωσε πρόσφατα σε ένα ομοφοβικό παραλήρημα πως η ΛΟΑΤΚΙ κοινότητα είναι υπέρ του γάμου με ζώα.Οι διαδηλώσειςΑυτό που μπορεί να φαίνεται παράλογο σε μερικούς, περνάει σε κάποιους ψηφοφόρους. Το καλοκαίρι του 2022 ως αποτέλεσμα της προκλητικότητας από την κυβέρνηση σε πολλές πόλεις της Τουρκίας ο κόσμος βγήκε στους δρόμους, ζητώντας, μεταξύ άλλων, την απαγόρευση «της γκέι προπαγάνδας».Όταν η διεμφυλική γυναίκα Σελίν Τζιγκερτζί ήθελε να ανοίξει ένα σαλόνι ομορφιάς στη πόλη Ικόνιο, συγκεντρώθηκε όχλος μπροστά από το σπίτι της ζητώντας της με επιθετικό τρόπο να φύγει από τη πόλη.Η υποψήφια του Εργατικού Κόμματος Τουρκίας (TİP) Τάλια Αϊντίν, θέλει να αντιμετωπίσει ακριβώς αυτό το ζήτημα. «Δεν μπορώ να αποδεχτώ πως τώρα αισθάνομαι λιγότερη ασφάλεια από όταν ήμουν 14 χρονών και οι άνθρωποι πίστευαν ότι ήμουν αγόρι», δηλώνει. Δεν φοβάται να βρεθεί σε δημόσιο χώρο ως διεμφυλική. «Δεν είμαι εγώ αυτή που πρέπει να φοβάται αυτούς, αυτοί πρέπει να φοβούνται μελλοντικά έναν δίκαιο δικαστή».Αλλά πριν από λίγους μήνες δεν θα πίστευε ούτε η ίδια ότι θα μπορούσε να πολιτευτεί σε μια χώρα υπό τον Ρετζέπ Ταγίπ Εργοντάν.Το ότι το κάνει παρ’ όλα αυτά την αιφνιδίασε θετικά. Η αυτοαποκαλούμενη σοσιαλίστρια εστιάζει στην ισότητα – ανεξαρτήτως κοινωνικής τάξης, οικονομικών πόρων και φύλου. Είναι σίγουρη ότι η Τουρκία βρίσκεται στα πρόθυρα μιας μεγάλης αλλαγής.Το ίδιο κάνει και ο Οϊκού Ντιντέμ Αιντίν. Ο Οϊκού έχει εκπροσωπήσει πολλούς ομοφυλόφιλους στο δικαστήριο.Το δικαστικό σώμα της χώρας είναι διεφθαρμένο, η κυβέρνηση πολιτικοποιεί την ομοφοβία ώστε να συγκεντρώσει ψηφοφόρους. «Υπάρχει μια ατμόσφαιρα πογκρόμ στη Τουρκία, οι άνθρωποι στοχοποιούνται», λέει ο Οϊκού Αιντίν.Σύμφωνα με την οργάνωση «Transrespect», η Τουρκία προηγείται στις στατιστικές των ευρωπαϊκών χωρών, έχοντας το μεγαλύτερο ποσοστό δολοφονιών των διεμφυλικών ατόμων. Οι γυναίκες επίσης υποεκπροσωπούνται στη πολιτική. Επί της κυβέρνησης του Ρετζέπ Ταγίπ Ερντογάν, η χώρα αποχώρησε από τη Σύμβαση της Κωνσταντινούπολης του 2011 για την πρόληψη και αντιμετώπιση της βίας κατά των γυναικών.Ο Ρετζέπ Ταγίπ Ερντογάν ελπίζει τώρα να κερδίσει τις εκλογές με την υποστήριξη όλων των ισλαμιστικών κομμάτων, τα οποία εντάσσουν αντιφεμινιστικά προγράμματα στις καμπάνιες τους.Ο Κούρδος ισλαμιστής Χιούντα Παρ για παράδειγμα, θέλει να προστατέψει την «παραδοσιακή» οικογένεια, από «παρεκλίνουσες» ιδεολογίες, να διδάξει ξεχωριστά τα αγόρια και τα κορίτσια και να προσφέρει στις γυναίκες συνθήκες εργασίας που ανταποκρίνονται στη «φύση» τους.Το ισλαμιστικό «Νέο Κόμμα Ευημερίας», στα πλαίσια της προεκλογικής του καμπάνιας χρησιμοποιεί ένα λεωφορείο στο οποίο οι υποψήφιοι άνδρες εμφανίζεται με μια φωτογραφία τους ενώ διαφαίνεται μόνο μια σκιά υποψήφιας γυναίκας.Οι γυναίκες και τα ομοφυλόφιλα άτομα φοβούνται πως εάν επανεκλεγεί ο Ρετζέπ Ταγίπ Ερντογάν η κατάστασή τους θα επιδεινωθεί εκ νέου.Η Ντενίζ Αλτούντας από το Κέντρο Ερευνών Γυναικών και Οικογένειας του Πανεπιστημίου Καντίρ Χας, επισημαίνει πως είναι προφανές ότι οι απειλές δεν θα παραμείνουν μόνο σε λεκτικό επίπεδο, αλλά θα μπορούσαν να πάρουν μορφή βίας. «Φαντάσου κάθε μέρα ένας πολιτικός να σε απειλεί κατά την ομιλία του, να ισχυρίζεται πως δεν υπάρχεις, να σε περιγράφει ως απειλή για τη κοινωνία».Εάν η σημερινή κυβέρνηση συνεχίσει έτσι, είναι αναπόφευκτος ο περαιτέρω περιορισμός των δικαιωμάτων και των ελευθεριών.Πηγή: Deutsche Welle"
newsit.gr,https://www.newsit.gr/kosmos/seismos-4-6-rixter-stin-tourkia-stin-isopedomeni-perioxi-tou-kaxramanmaras/3766338/,"Σεισμός 4,6 Ρίχτερ στην Τουρκία στην ισοπεδωμένη περιοχή του Καχραμανμαράς",18:05 09/03/2023," Σεισμος 4,6 Ριχτερ στην Τουρκια στην ισοπεδωμενη περιοχη του Καχραμανμαρας","Σεισμός 4,6 βαθμών της κλίμακας Ρίχτερ σημειώθηκε λίγο πριν τις 6 το απόγευμα στην περιοχή Κουκουσός του Καχραμανμαράς, στην Τουρκία, σύμφωνα με το AFAD.Ο σεισμός στην περιοχή Κουκουσός στην Τουρκία σημειώθηκε στις 17:52 τοπική ώρα, σε βάθος 7,5 χιλιομέτρων.Το Καχραμανμαράς είναι πλέον μια ισοπεδωμένη πόλη μετά τους ισχυρούς σεισμούς που χτύπησαν την Τουρκία τον περασμένο Φεβρουάριο."
newsit.gr,https://www.newsit.gr/kosmos/tourkia-o-erntogan-apanta-ston-Economist-den-kathorizoun-tin-politiki-mas-ta-eksofylla/3765897/,Τουρκία: Ο Ερντογάν απαντά στον Economist – «Δεν καθορίζουν την πολιτική μας τα εξώφυλλα»,18:05 09/03/2023, Ο Ερντογαν απαντα στον Economist - «Δεν καθοριζουν την πολιτικη μας τα εξωφυλλα»,"«Δεν θα επιτρέψουμε η πολιτική της χώρας να καθοδηγείται από τα εξώφυλλα περιοδικών», απάντησε στο βρετανικό περιοδικό The Economist ο Ρετζέπ Ταγίπ Ερντογάν, σχετικά με το εξώφυλλο που έλεγε ότι «πρέπει να φύγει» από την προεδρία της Τουρκίας.Το βρετανικό περιοδικό The Economist έθεσε στο στόχαστρό του τον Ρετζέπ Ταγίπ Ερντογάν με το εξώφυλλό του, στο οποίο ανέφερε ότι οι εκλογές στην Τουρκία είναι «οι πιο σημαντικές για το 2023» και ότι οι πολίτες πρέπει «να ψηφίσουν και να σώσουν τη δημοκρατία». «Ο Ερντογάν πρέπει να φύγει», έγραψε μεταξύ άλλων το περιοδικό.Όπως είναι φυσικό, το The Economist προκάλεσε την αντίδραση του Ρετζέπ Ταγίπ Ερντογάν, ο οποίος έγραψε στο Twitter ότι «δεν θα επιτρέψουμε η εσωτερική πολιτική μας να καθοδηγείται και την εθνική βούληση να επηρεάζεται από τα εξώφυλλα περιοδικών, τα οποία είναι ο επιχειρησιακός μηχανισμός παγκόσμιων δυνάμεων».Προεδρικές και κοινοβουλευτικές εκλογές θα διεξαχθούν στην Τουρκία στις 14 Μαΐου. Στην ψηφοφορία για τον πρόεδρο, οι ψηφοφόροι θα επιλέξουν ανάμεσα στον Ερντογάν, ο οποίος επιδιώκει την επανεκλογή του, και τους υποψηφίους της αντιπολίτευσης Κεμάλ Κιλιτσντάρογλου, Μουχαρέμ Ιντζέ και Σινάν Ογκάν.Polisimizi, askerimizi, sivillerimizi alçakça şehit edenlere terörist diyebilmek için Batı'nın gözünün içine bakanlar bilmezler.Artık siyasi, diplomatik ve askerî hamleleriyle terör örgütlerine dünyayı dar eden bir Türkiye var.İşte sahada ve masada güçlü Türkiye'nin hikâyesi… pic.twitter.com/dA0AHV0AJL— Recep Tayyip Erdoğan (@RTErdogan) May 5, 2023Polisimizi, askerimizi, sivillerimizi alçakça şehit edenlere terörist diyebilmek için Batı'nın gözünün içine bakanlar bilmezler.Artık siyasi, diplomatik ve askerî hamleleriyle terör örgütlerine dünyayı dar eden bir Türkiye var.İşte sahada ve masada güçlü Türkiye'nin hikâyesi… pic.twitter.com/dA0AHV0AJLThe defeat of Recep Tayyip Erdogan would have global consequences—and show democrats everywhere that strongmen can be beaten https://t.co/bHPEstl69d pic.twitter.com/tMjhj2Wa1P— The Economist (@TheEconomist) May 4, 2023The defeat of Recep Tayyip Erdogan would have global consequences—and show democrats everywhere that strongmen can be beaten https://t.co/bHPEstl69d pic.twitter.com/tMjhj2Wa1PΕξάλλου, 24 πολιτικά κόμματα και 151 ανεξάρτητοι υποψήφιοι διεκδικούν έδρες στο 600μελές τουρκικό κοινοβούλιο."
newsit.gr,https://www.newsit.gr/kosmos/tourkikes-ekloges-o-erntogan-tragoudaei-to-tragoudi-tou-ekliparei-gia-psifous-lene-ta-mme/3765737/,Τουρκικές εκλογές: Ο Ερντογάν τραγουδάει το τραγούδι του – «Εκλιπαρεί για ψήφους» λένε τα ΜΜΕ,18:05 09/03/2023, Ο Ερντογαν τραγουδαει το τραγουδι του ενοψει των εκλογων - «Εκλιπαρει για ψηφους» λενε τα ΜΜΕ,"Στα ύψη βρίσκεται ο προεκλογικός «πυρετός» στην Τουρκία, αφού απομένουν λιγότερο από 10 ημέρες για τις εκλογές της 14ης Μαΐου. Ο Ρετζέπ Ταγίπ Ερντογάν τραγουδάει το τραγούδι που είναι γραμμένο για αυτόν και υποστηρίζει ότι «ο λαός του δεν θα θυσιάσει τον ηγέτη του για λίγες πατάτες και κρεμμύδια», προκαλώντας την αντίδραση των ΜΜΕ.Όπως μεταδίδει ο ανταποκριτής του ΣΚΑΪ στην Κωνσταντινούπολη, Μανώλης Κωστίδης, ο απερχόμενος πρόεδρος της Τουρκίας, Ρετζέπ Ταγίπ Ερντογάν, δήλωσε σε πρόσφατη ομιλία του στην Κερασούντα ότι «ο λαός μου δεν θα θυσιάσει τον ηγέτη του [σ.σ. στις εκλογές] για λίγες πατάτες και κρεμμύδια».«Αυτά τα εδάφη της Κερασούντας είχαν κατατροπώσει τις συμμορίες των Ποντίων. Έτσι πιστεύω πως και σήμερα η Κερασούντα θα ‘κάνει κόλαση’ την πατρίδα στους κλακαδόρους του όρους Καντίλ ( Κούρδους) και στους Γκιουλενιστές. Εγώ ξέρω πως εσείς δεν θα θυσιάσετε τον ηγέτη σας, για λίγα κρεμμύδια και πατάτες», είπε ο Ερντογάν που «ψάχνει» την επανεκλογή του στην προεδρία της Τουρκίας.Λόγω των φονικών σεισμών, ο Ρετζέπ Ταγίπ Ερντογάν είχε δηλώσει ότι δεν θα έχει τραγούδια στις προεκλογικές του συγκεντρώσεις. Όμως, ο ίδιος τραγούδησε το τραγούδι που γράφτηκε για αυτόν, του οποίου οι στίχοι λένε μεταξύ άλλων «εμείς τον αγαπάμε πολύ, τον αγαπάμε, τον αγαπάμε».«Τα πάντα είναι για την Τουρκία. Τα όνειρα μας και οι προσευχές μας. Ο πρόεδρος μας είναι η κόρη του ματιού μας. Τα τραγούδια μας μιλούν πάντα για αυτόν. Ποιος μπορεί να σταθεί απέναντι στον λαό, αυτή η αγάπη είναι αθάνατη. Νομίζεις πως είναι εύκολο να μας γκρεμίσεις. Ας το πούμε όλοι μαζί και να μας ακούσει όλος ο κόσμος», αναφέρουν πιο αναλυτικά οι στίχοι του τραγουδιού.«Σε όσους ακούν και δεν ακούν. Σε όσους ρωτούν και σε όσους δεν ρωτούν. Εμείς τον αγαπάμε πολύ, τον αγαπάμε, τον αγαπάμε», αναφέρεται στο ρεφρέν του τραγουδιού για τον Ερντογάν.Ωστόσο, οι συγκεκριμένες ενέργειες του Ρετζέπ Ταγίπ Ερντογάν προκαλούν την αντίδραση μέρους των τουρκικών ΜΜΕ, τα οποία τον κατηγορούν ότι εκλιπαρεί τον λαό να τον ψηφίσει στις εκλογές της 14ης Μαΐου, με κύριο αντίπαλο τον Κεμάλ Κιλιτσντάρογλου.Ειδικότερα, ο παρουσιαστής του τουρκικού FOX TV, Φατίχ Πορτακάλ, αναφέρει ότι ο Ρετζέπ Ταγίπ Ερντογάν «έφτασε στο σημείο να συγκρίνει τον εαυτό του με τα κρεμμύδια και να τραγουδάει».«Ο Ερντογάν είπε πως ‘δεν θα με θυσιάσετε για λίγες πατάτες και κρεμμύδια’. Ξέρετε τι σημαίνει αυτό; Ποια είναι η επόμενη πρόταση; ‘Σας εκλιπαρώ, ψηφίστε με’. Ναι, αυτό είναι διότι είναι στριμωγμένοι, σε δύσκολη θέση. Διότι δεν τα κατάφεραν και τώρα, τις τελευταίες ημέρες άρχισαν να λένε ‘εσύ είσαι τρομοκράτης, εσύ είσαι προδότης’. Για να δείτε σε πόση δύσκολη θέση βρίσκεται ολόκληρος πρόεδρος, ανεβαίνει στο βήμα και τραγουδάει. Είμαστε μια τέτοια χώρα που έχουμε τέτοια διάθεση και κέφια αυτήν την περίοδο;», είπε ο Φατίχ Πορτακάλ."
newsit.gr,https://www.newsit.gr/kosmos/tourkia-kolafos-gia-erntogan-to-Economist-prepei-na-xasei-tis-ekloges-kai-na-fygei/3765740/,Τουρκία: «Κόλαφος» για Ερντογάν το Economist – «Πρέπει να χάσει τις εκλογές και να φύγει»,18:05 09/03/2023, «Κολαφος» για Ερντογαν το Economist: «Πρεπει να χασει τις εκλογες και να φυγει»,"Το περιοδικό Economist δημοσίευσε ένα άρθρο κόλαφο για τον Ρετζέπ Ταγίπ Ερντογάν ενόψει των εκλογών της 14ης Μαΐου στην Τουρκία τονίζοντας ότι πρέπει να χάσει και «να φύγει» από την εξουσία, επισημαίνοντας ότι η αποχώρησή του θα φέρει πολλά καλά στην χώρα και θα βελτιώσει τις σχέσεις της με τη Δύση, αλλά και τους γείτονές της (στην περίπτωσή μας την Ελλάδα).Επίσης το Economist αποθέωνε τον ηγέτη της αντιπολίτευσης της Τουρκίας και Νο 1 αντίπαλο του Ρετζέπ Ταγίπ Ερντογάν, τον Κεμάλ Κιλιτσντάρογλου και ανέφερε ότι μπορεί να αλλάξει την χώρα αν κερδίσει τις εκλογές.Μάλιστα το βρετανικό περιοδικό είχε αφιερώσει και το εξώφυλλό του στο θέμα. Ο τίτλος ήταν: «Οι πιο σημαντικές εκλογές του 2023», ενώ εκεί τονιζόταν: «Πρέπει να φύγει, σώστε την δημοκρατία», ενώ καλούσε τους πολίτες της Τουρκίας να πάνε να «ψηφίσουν».Το Economist ανέφερε ότι οι εκλογές της Τουρκίας είναι οι πιο σημαντικές φέτος στον κόσμο, ότι ο Ρετζέπ Ταγίπ Ερντογάν παρουσίασε το πρώτο αεροπλανοφόρο της χώρας το Anadolu και επιχειρεί μ’ αυτό να κερδίσει πατριώτες ψηφοφόρους, ενώ τον κατηγόρησε ότι κυβερνάει τη χώρα από το 2003 με όλο και πιο αυταρχικό στυλ.«Το Anadolu, το πρώτο αεροπλανοφόρο εγχώριας κατασκευής της Τουρκίας, παραγγέλθηκε στον Βόσπορο τον περασμένο μήνα, καθώς η χώρα ετοιμαζόταν να ψηφίσει σε εκλογές στις 14 Μαΐου, οι οποίες είναι οι πιο σημαντικές πουθενά στον κόσμο φέτος. Επιδεικνύοντας το πολεμικό πλοίο, το οποίο πραγματοποιεί εκστρατεία στην ακτή, ο Πρόεδρος Ρετζέπ Ταγίπ Ερντογάν ελπίζει να πυροδοτήσει πατριώτες ψηφοφόρους. Αλλά το χάρισμα, οι μεγάλες χειρονομίες και τα δώρα του μπορεί να μην είναι αρκετά. Ο άνθρωπος που κυβερνά την Τουρκία από το 2003, με ολοένα και πιο αυταρχικό στυλ, θα μπορούσε να αντιμετωπίσει την ήττα», ανέφερε το Economist.The defeat of Recep Tayyip Erdogan would have global consequences—and show democrats everywhere that strongmen can be beaten https://t.co/bHPEstl69d pic.twitter.com/tMjhj2Wa1P— The Economist (@TheEconomist) May 4, 2023The defeat of Recep Tayyip Erdogan would have global consequences—and show democrats everywhere that strongmen can be beaten https://t.co/bHPEstl69d pic.twitter.com/tMjhj2Wa1PΤο περιοδικό ανέφερε ότι μια πιθανή ήττα του Ρετζέπ Ταγίπ Ερντογάν θα είχε παγκόσμιες συνέπειες, ενώ ο φοβισμένος κόσμος της Τουρκίας θα ήταν πιο ελεύθερος.«Αν έχανε, θα ήταν μια εκπληκτική πολιτική ανατροπή με παγκόσμιες συνέπειες. Ο τουρκικός λαός θα ήταν πιο ελεύθερος, λιγότερο φοβισμένος και με τον καιρό θα ευημερούσε. Μια νέα κυβέρνηση θα επανορθώσει τις κακοποιημένες σχέσεις με τη Δύση. Η εκδίωξη του κ. Ερντογάν θα έδειχνε στους δημοκράτες παντού ότι οι ισχυροί μπορούν να ηττηθούν».Το έντυπο έκανε αναφορά και στα σκάνδαλα του Ρετζέπ Ταγίπ Ερντογάν, υπενθυμίζοντας ανάμεσα στα άλλα ότι απέλυσε 2 διοικητές κεντρικών τραπεζών μέσα σε 2 χρόνια και έκανε τον γαμπρό του υπουργό Οικονομικών ενώ τονίζει ότι ο πρόεδρος της Τουρκίας ανάγκασε από τότε την κεντρική τράπεζα να ακολουθήσει χαλαρή νομισματική πολιτική.Το Economist ανέφερε ότι κάποιες κινήσεις του Ρετζέπ Ταγίπ Ερντογάν μπορεί να κράτησαν την ανάπτυξη της Τουρκίας ψηλά σε κάποιους τομείς, ωστόσο η πολιτική του προκάλεσε πληθωρισμό που κορυφώθηκε στο 86% πέρυσι και τώρα είναι πάνω από 40%,.Επίσης κάνει αναφορά στην υπόσχεση του Κεμάλ Κιλιτσντάρογλου να αποκαταστήσει την ανεξαρτησία της κεντρικής τράπεζας και να μειώσει τον πληθωρισμό σε μονοψήφιο νούμερο εάν κερδίσει τις εκλογές.Το άρθρο αναφέρει επίσης ότι αν ο Ρετζέπ Ταγίπ Ερντογάν χάσει τη εξουσία τότε η ήττα αυτή «θα βελτιώσει τις σχέσεις της Δύσης με την Τουρκία, κάτι που υποσχέθηκε επίσης, και ο Κιλιτσντάρογλου στην προεκλογική του εκστρατεία».Το έντυπο ανέφερε ότι μια ήττα του Ρετζέπ Ταγίπ Ερντογάν θα ήταν καλή για τους γείτονές της (βλέπε: Ελλάδα), ενώ ίσως να άνοιγε και τις πόρτες της ΕΕ για τη χώρα.«Μια νίκη της αντιπολίτευσης θα ήταν καλή για τους γείτονες της Τουρκίας και θα είχε τεράστια γεωπολιτική αξία για τη Δύση», αναφέρει χαρακτηριστικά το Economist.Και συνέχισε: «Η Τουρκία είναι σήμερα σχεδόν τελείως αποξενωμένη από την υπόλοιπη Ευρώπη. Στα χαρτιά, ωστόσο, εξακολουθεί να είναι υποψήφια για ένταξη στην Ε.Ε. Αυτό μπορεί να μην συμβεί ποτέ, αλλά εάν ο Κιλιτσντάρογλου γίνει πρόεδρος, η Ευρώπη πρέπει να απαντήσει με την αναβίωση ενός προγράμματος βίζας για τους Τούρκους που έχει ανασταλεί εδώ και καιρό, να βελτιώσει την πρόσβαση της Τουρκίας στην κοινή αγορά της ΕΕ και να συνεργαστεί στενότερα στην εξωτερική πολιτική».Το Economist έδειχνε και την προτίμησή του στον Κεμάλ Κιλιτσντάρογλου και ανέφερε ότι αν κερδίσει τις εκλογές οι σχέσεις με το ΝΑΤΟ και τις Ηνωμένες Πολιτείες ενδέχεται να βελτιωθούν και τόνιζε ότι μια νίκη της αντιπολίτευσης, «θα είναι μια τεράστια στιγμή για την Τουρκία, την Ευρώπη και τον παγκόσμιο αγώνα για αληθινή δημοκρατία».Επίσης επισήμαινε ότι ο Ρετζέπ Ταγίπ Ερντογάν μπορεί έκανε κάποια καλά πράγματα στα πρώτα του χρόνια στην εξουσία, αλλά η συνεχιζόμενη συσσώρευση εξουσίας επισκίασε την κρίση του.Στο άρθρο τονιζόταν επίσης ότι γι’ αυτό το περιοδικό «υποστηρίζει τον Κιλιτσντάρογλου».Το άρθρο του Economist προκάλεσε φυσικά οργή στο στρατόπεδο του Ρετζέπ Ταγίπ Ερντογάν.https://twitter.com/ikalin1/status/1654097821027426305?s=20Η πρώτη αντίδραση έγινε μέσω του στενού συνεργάτη του προέδρου της Τουρκίας, Ιμπραήμ Καλίν, ο οποίος σε ανάρτησή του στο twitter έγραψε: «οι εποχές που δίνονταν εντολές στη χώρα μου τελείωσαν. Ο τουρκικός λαός θα έχει τον τελευταίο λόγο με την ψήφο του»."
newsit.gr,https://www.newsit.gr/kosmos/tourkia-o-kilitsntaroglou-epathe-erntogan-ti-eipe-gia-ta-ellinika-nisia/3765726/,Τουρκία: Ο Κιλιτσντάρογλου «έπαθε» Ερντογάν – Τι είπε για τα ελληνικά νησιά,18:05 09/03/2023, Ο Κιλιτσνταρογλου «επαθε» Ερντογαν και εθεσε θεμα αποστρατιωτικοποιησης των ελληνικων νησιων,"Το ζήτημα της αποστρατιωτικοποίησης των ελληνικών νησιών έθεσε και πάλι στο προσκήνιο ο υποψήφιος πρόεδρος της Τουρκίας στις εκλογές της 14ης Μαΐου, Κεμάλ Κιλιτσντάρογλου, κατηγορώντας την κυβέρνηση του Ρετζέπ Ταγίπ Ερντογάν ότι «δεν έκανε τίποτα».Όπως μεταδίδει ο ανταποκριτής του ΣΚΑΪ από την Κωνσταντινούπολη, Μανώλης Κωστίδης, ο Κεμάλ Κιλιτσντάρογλου δήλωσε σε βίντεο ενόψει των εκλογών στην Τουρκία ότι «η κυβέρνηση δεν έκανε τίποτα για τα νησιά που στρατιωτικοποιεί η Ελλάδα».«Εδώ, έφτασαν στο σημείο, την άμυνα και τον στρατό του λαού να τα κάνουν όργανο της προεκλογικής τους προπαγάνδας. Εσείς έχετε ξαναδεί ποτέ τέτοια εκλογική προπαγάνδα; Έχετε ποτέ ξαναδεί να έχει χρησιμοποιηθεί με αυτόν τον τρόπο η αμυντική μας βιομηχανία;», προσέθεσε ο υποψήφιος Τούρκος πρόεδρος.«Πρέπει όμως να προσθέσω κάτι: Αυτοί που συνέχεια μας συκοφαντούν, έχουν κάνει τίποτα για τα νησιά που στρατιωτικοποιεί η Ελλάδα; Όλα είναι αρλούμπες, αγαπητέ μου λαέ. Όλα είναι ψέματα. Αλλά κάντε λίγη υπομονή, το κράτος θα ξαναγίνει κράτος και όλα τα κόμματα θα ξέρουν τα όρια τους», κατέληξε ο Κεμάλ Κιλιτσντάρογλου."
newsit.gr,https://www.newsit.gr/kosmos/erntogan-ksero-pos-den-tha-thysiasete-ton-igeti-sas-gia-liga-kremmydia-kai-patates/3765565/,Ερντογάν: «Ξέρω πως δεν θα θυσιάσετε τον ηγέτη σας για λίγα κρεμμύδια και πατάτες»,18:05 09/03/2023, Ερντογαν: «Ξερω πως δεν θα θυσιασετε τον ηγετη σας για λιγα κρεμμυδια και πατατες»,"«Εγώ ξέρω πως δεν θα θυσιάσετε τον ηγέτη σας για λίγα κρεμμύδια και πατάτες» δήλωσε σε προεκλογική συγκέντρωση στην Κερασούντα ο Ρετζέπ Ταγίπ Ερντογάν, υποβαθμίζοντας τις πληθωριστικές πιέσεις που υφίστανται οι πολίτες της Τουρκίας.Όπως μετέδωσε ο ανταποκριτής του ΣΚΑΪ, Μανώλης Κωστίδης, ο Ερντογάν δήλωσε προκλητικά ότι «η Κερασούντα αυτά τα πάτρια εδάφη τα εἰχε κάνει κόλαση στις συμμορίες των Ποντίων». «Έτσι πιστεύω πως και σήμερα η Κερασούντα θα κάνει κόλαση την πατρίδα στους κλακαδόρους του όρους Καντίλ (σ.σ Κούρδους) και στους Γκιουλενιστές» πρόσθεσε.«Έχει μειωθεί στο 43 τοις εκατό ο πληθωρισμός, και θα συνεχίσει να μειώνεται κάθε μήνα… Ακόμα θα ξεπεράσουμε την ακρίβεια στην αγορά του παζαριού. Αναπληρώνουμε την απώλεια της ευημερίας», είπε, αναφερόμενος στα στοιχεία που έδωσε στη δημοσιότητα την Τετάρτη η τουρκική στατιστική υπηρεσία.«Οι τιμές της πατάτας και του κρεμμυδιού ποικίλλουν μεταξύ 15 και 25 λιρών…» τόνισε, καλώντας την Κερασούντα να τον στηρίξει."
newsit.gr,https://www.newsit.gr/kosmos/ekloges-2023-stin-tourkia-kemal-kilitsntaroglou-stin-ellada-tha-synergastoume-gia-to-nero-gia-tin-eirini/3765561/,"Εκλογές 2023 στην Τουρκία – Κεμάλ Κιλιτσντάρογλου στην Ελλάδα: «Θα συνεργαστούμε για το νερό, για την ειρήνη»",18:05 09/03/2023," Μηνυμα Κιλιτσνταρογλου στην Ελλαδα: «Θα συνεργαστουμε για το νερο, για την ειρηνη»","«Επιθυμούμε να αναβιώσουμε τις ενταξιακές συνομιλίες, αλλά και να βελτιώσουμε τα νομικά και ρυθμιστικά πρότυπα καθώς και να εισαγάγουμε σταθερότητα, αμοιβαία εμπιστοσύνη και κατανόηση στις σχέσεις μας» σε ό,τι αφορά τις σχέσεις με την ΕΕ και ιδιαίτερα την Ελλάδα, διαμήνυσε ο επικεφαλής του Ρεπουμπλικανικού Λαϊκού Κόμματος της Τουρκίας και προεδρικός υποψήφιος της συμμαχίας της αντιπολίτευσης, Κεμάλ Κιλιτσντάρογλου, σε συνέντευξή του στην εφημερίδα «Ναυτεμπορική» 10 ημέρες πριν από τις τουρκικές εκλογές.Όπως τόνισε χαρακτηριστικά, «ο σεισμός της 6ης Φεβρουαρίου έδειξε για άλλη μια φορά πόσο αλληλένδετες είναι οι μοίρες μας ως Ελλάδας και Τουρκίας».Αναφερθείς στην εξωτερική πολιτική, δεσμεύθηκε για την επιστροφή του δόγματος «ειρήνη στη χώρα, ειρήνη στον κόσμο». Όπως εξήγησε, αυτό το αξίωμα σημαίνει ότι η ειρήνη, η ασφάλεια και η ευημερία της χώρας μας εξαρτώνται από τις εξελίξεις στη γειτονιά, καθώς και στον κόσμο, ευρύτερα.Επίσης, προέταξε την ανάγκη συνεργασίας με τις χώρες της Μεσογειακής Ένωσης, κάνοντας λόγο για μια νέα εποχή συνεργασίας. «Θα συνεργαστούμε για το νερό, για την ειρήνη. Πρέπει να συνεργαστούμε. Γνωρίζω ότι οι Έλληνες αδελφοί και αδελφές μου έχουν αισθανθεί τις επιπτώσεις της κλιματικής αλλαγής. Πιο ζεστά καλοκαίρια, όλο και περισσότερες πυρκαγιές, αλλάζουν τα πάντα. Το αισθανόμαστε και εδώ στην άλλη όχθη του Αιγαίου. Αυτά τα προβλήματα θα επιδεινώνονται περισσότερο όσο περνάει ο καιρός εάν δεν ενεργήσουμε αμέσως» δήλωσε ο Κεμάλ Κιλιτσντάρογλου.Σε ό,τι αφορά στις προσεχείς τουρκικές εκλογές της 14ης Μαΐου, ο κύριος αντίπαλος του Ρετζέπ Ταγίπ Ερντογάν, Κεμάλ Κιλιτσντάρογλου, εμφανίστηκε βέβαιος για τη νίκη του. «Θα νικήσουμε ένα αυταρχικό καθεστώς με δημοκρατικά μέσα» και ότι η άνοιξη θα έρθει σε κάθε πτυχή της ζωής και στη ζωή κάθε πολίτη, υπογράμμισε.Δίνοντας το στίγμα των προτεραιοτήτων του, προέταξε πέντε βασικά σημεία: Δημοκρατία, εκπαίδευση, εξωτερική πολιτική, οικονομία και κοινωνική ειρήνη. Ειδικότερα, απαρίθμησε την αποκατάσταση του κράτους δικαίου, που δεν κάνει διακρίσεις βάσει ιδεολογίας, θρησκείας, γλώσσας, φυλής, φύλου ή ταυτότητας, να μπει ένα τέλος στην οικονομική κρίση, την εξάλειψη της διαφθοράς, την προσέγγιση αρχών στην εξωτερική πολιτική.Ερωτηθείς, μεταξύ άλλων, για το μεταναστευτικό, ο Κεμάλ Κιλιτσντάρογλου απάντησε ότι εάν έρθει στην εξουσία η Τουρκία θα σταματήσει κάθε παράνομη είσοδο στη χώρα, σημειώνοντας πως η ασφάλεια των συνόρων μας θα είναι προτεραιότητα.ΠΗΓΗ: ΑΠΕ-ΜΠΕ"
newsit.gr,https://www.newsit.gr/kosmos/tourkia-to-Anadolu-agkyrovolise-sti-smyrni-i-apeili-erntogan-na-stalei-minyma-ekei-pou-prepei/3764897/,Τουρκία: Το Anadolu αγκυροβόλησε στη Σμύρνη – Η απειλή Ερντογάν «να σταλεί μήνυμα εκεί που πρέπει»,18:05 09/03/2023, Το νεο τουρκικο αεροπλανοφορο Anadolu αγκυροβολησε στη Σμυρνη - Η απειλη Ερντογαν «να σταλει μηνυμα εκει που πρεπει»,"Το νέο τουρκικό αεροπλανοφόρο «Anadolu» έφτασε και αγκυροβόλησε στη Σμύρνη, εκεί όπου θα παραμείνει μέχρι τις εκλογές της 14ης Μαΐου στην Τουρκία. Είναι η κίνηση του Ρετζέπ Ταγίπ Ερντογάν «να σταλεί μήνυμα εκεί που πρέπει».Αυτό ανέφερε στην τηλεόραση του ΣΚΑΪ ο ανταποκριτής του καναλιού από την Κωνσταντινούπολη, Μανώλης Κωστίδης, για τον Ρετζέπ Ταγίπ Ερντογάν που βρίσκεται σε προεκλογικό «πυρετό», αφού παραθέτει όλα τα οπλικά συστήματα της Τουρκίας στις ομιλίες του.Ο Ρετζέπ Ταγίπ Ερντογάν επικεντρώθηκε στα οπλικά συστήματα της Τουρκίας και έκανε αναφορά στο τουρκολιβυκό μνημόνιο, επαναφέροντας την επιθετική ρητορική κατά της Ελλάδας, στις προεκλογικές του ομιλίες.«Αν θέλετε, ας θυμηθούμε μαζί σε ποιο σημείο ήταν η χώρα και σε ποιο σημείο τη φέραμε σε 21 χρόνια. Το έργο 100 ετών το προλάβαμε σε 20 χρόνια.Κατασκευάσαμε, το εθνικό αυτοκίνητο μας, το ΤΟGG, τα δικά μας μη επανδρωμένα αεροσκάφη, το Αkinci, το εθνικό άρμα μάχης, το εθνικό ελικόπτερο, τα εθνικά μας όπλα, τα εθνικά μας υποβρύχια, το εθνικό μας μαχητικό, το εθνικό εκπαιδευτικό αεροσκάφος, το μη επανδρωμένο μαχητικό Kizilelma, τα εθνικά συστήματα αεράμυνας, το πρώτο πλοίο πληροφοριών Ufuk και το πρώτο πλοίο μη επανδρωμένων αεροσκαφών TCG Anadolu», ανέφερε ο Τούρκος πρόεδρος.Παράλληλα, μίλησε και για το τουρκολιβυκό μνημόνιο ξανά, λέγοντας ότι «την Τουρκία την κάναμε το κέντρο της διπλωματίας. Πετύχαμε τη συμφωνία για τα σιτηρά. Και υπογράψαμε τις συμφωνίες για ΑΟΖ με “ΤΔΒΚ” και Λιβύη».Από τη μεριά του, ο υπουργός Άμυνας της Τουρκίας, Χουλουσί Ακάρ, επανέφερε την προκλητική στάση της Τουρκίας σχετικά με τη συνεκμετάλλευση στο Αιγαίο, δίνοντας μια έμμεση απάντηση σε όσα δήλωσε από το Φόρουμ των Δελφών ο Κυριάκος Μητσοτάκης.«Επιθυμία μας, όπως λέγαμε πάντα, είναι ο πλούτος του Αιγαίου να αποτελέσει πόρο και για τις δύο πλευρές. Οι κάτοικοι εκατέρωθεν να επωφελούνται από τον πλούτο του Αιγαίου με δίκαιο τρόπο. Από αυτή την άποψη, υπάρχουν κάποιες αμφιταλαντεύσεις στον γείτονά μας. Περιμένουμε με ελπίδα ότι θα βρουν τον σωστό δρόμο και θα έρθουν στη θέση που πρέπει από αυτή την άποψη.»Όπως λέμε πάντα, δεν θα [επιτρέψουμε να] παραβιαστούν τα δικαιώματά μας και τα δικαιώματα των Κυπρίων αδελφών μας, ειδικά στην Κύπρο. Παράλληλα, δεν επιτρέψαμε και θα επιτρέψουμε κανένα τετελεσμένο γεγονός. Επομένως, οι δηλώσεις μας δεν πρέπει να εκλαμβάνονται ως απειλή. Δεν είναι απειλή. Όπως δεν είναι αδυναμία να λέμε ‘ας κάτσουμε να μιλήσουμε’, αυτό πρέπει να γίνει καλά κατανοητό», είπε ο Χουλουσί Ακάρ."
newsit.gr,https://www.newsit.gr/kosmos/xoulousi-akar-na-moirastei-kai-stis-dyo-xores-o-ploutos-tou-aigaiou/3764347/,Χουλουσί Ακάρ: Να μοιραστεί και στις δύο χώρες ο πλούτος του Αιγαίου,18:05 09/03/2023, «Να μοιραστει και στις δυο χωρες ο πλουτος του Αιγαιου» - Νεες προκλητικες δηλωσεις του Χουλουσι Ακαρ,"Την προκλητική θέση της Τουρκίας περί συνεκμετάλλευσης του Αιγαίου επανέφερε ο Χουλουσί Ακάρ. Ο Τούρκος υπουργός Άμυνας απαντά έτσι έμμεσα σε όσα είχε δηλώσει ο πρωθυπουργός, Κυριάκος Μητσοτάκης, από το φόρουμ των Δελφών.Παράλληλα, αφού κατηγόρησε την Ελλάδα για αμφιταλαντεύσεις, ο Χουλουσί Ακάρ επανέλαβε ότι η Τουρκία δεν θα επιτρέψει κανένα τετελεσμένο γεγονός, τονίζοντας ότι θα προστατευτούν τα δικαιώματα «της Τουρκίας και των Κυπρίων αδερφών μας» στο νησί.Όπως μετέδωσε από την Κωνσταντινούπολη ο ανταποκριτής του ΣΚΑΙ, Μανώλης Κωστίδης, ο υπουργός Άμυνας της Τουρκίας αναφέρθηκε, μεταξύ άλλων, και στην επέκταση του μορατόριουμ από Μάιο μέχρι Οκτώβριο.«Τώρα βέβαια οι εκλογές έχουν σίγουρα επιρροή. Ωστόσο, συνεχίζουμε τις συνομιλίες μας με τον Υπουργό Άμυνας της αξιότιμης ομολόγου μας Ελλάδας. Εκεί έγινε ένα σιδηροδρομικό δυστύχημα, φυσικά είναι πηγή θλίψης για εμάς. Εκφράσαμε τα συλλυπητήριά μας στους ομολόγους μας. Είχαμε εδώ έναν σεισμό μεγάλης κλίμακας και μας έδειξαν την απαραίτητη ευγένεια συλλυπούμενοι.Σαν συνέχεια, ήρθαν στο Χατάι. Βρεθήκαμε εκεί, μιλήσαμε, ανταλλάξαμε πληροφορίες.Είχαμε επίσης την ευκαιρία να συζητήσουμε και άλλα μεταξύ μας θέματα. Επιθυμία μας, όπως λέγαμε πάντα, είναι ο πλούτος του Αιγαίου να αποτελέσει πόρο και για τις δύο πλευρές. Οι κάτοικοι εκατέρωθεν να επωφελούνται από τον πλούτο του Αιγαίου με δίκαιο τρόπο.Να συνεχίσουμε επίσης τη συνεργασία μας σε πολλούς άλλους τομείς, ιδιαίτερα στον τουρισμό.Έχουμε ένα moratorium που εφαρμόστηκε το 1988. Αυτό σημαίνει: Μεταξύ 15 Ιουνίου και 15 Σεπτεμβρίου, ας μην προβαίνουμε σε ασκήσεις ή στρατιωτικές δραστηριότητες, ας μην επηρεάζουμε αρνητικά τον τουρισμό.Μάλιστα, κατά τις συνομιλίες που είχαμε στο Χατάι, μιλήσαμε για παράτασή του, ξεκινώντας τον Μάιο αντί για τον Ιούνιο και τελειώνοντας τον Οκτώβριο αντί για τον Σεπτέμβριο.Από την πλευρά μας, δηλώσαμε ότι είμαστε πρόθυμοι και υποστηρικτικοί σε αυτό το θέμα και ότι μόνος μας στόχος είναι να ζούμε με ειρήνη και ηρεμία βάσει αμοιβαίου σεβασμού.Έχουμε πει επανειλημμένα ότι θέλουμε να λύσουμε τα προβλήματά μας μέσω διαπραγματεύσεων, στο πλαίσιο του διεθνούς δικαίου, στο πλαίσιο των σχέσεων καλής γειτονίας.Από αυτή την άποψη, υπάρχουν κάποιες αμφιταλαντεύσεις στον γείτονά μας. Περιμένουμε με ελπίδα ότι θα βρουν τον σωστό δρόμο και θα έρθουν στη θέση που πρέπει από αυτή την άποψη. Όπως λέμε πάντα, δεν θα [επιτρέψουμε να] παραβιαστούν τα δικαιώματά μας και τα δικαιώματα των Κυπρίων αδελφών μας, ειδικά στην Κύπρο.Παράλληλα, δεν θα επιτρέψουμε κανένα τετελεσμένο γεγονός. Επομένως, οι δηλώσεις μας δεν πρέπει να εκλαμβάνονται ως απειλή. Δεν είναι απειλή. Όπως δεν είναι αδυναμία να λέμε «ας κάτσουμε να μιλήσουμε», αυτό πρέπει να γίνει καλά κατανοητό. Ας μιλήσουμε ως δύο πολιτισμένες χώρες και ας λύσουμε το πρόβλημα μαζί. Έχουμε μέτρα οικοδόμησης εμπιστοσύνης.Είναι κάτι που δημιουργείται εδώ και πολλά χρόνια. Μιλήσαμε με συνομιλητές μας στο ΓΕΣ. Τότε, έλεγαν πως ο δικός μας ΓΕΕΘΑ και ο δικός τους είχαν διαφορετική ιδιότητα (status), «αυτά είναι πολιτικά θέματα, δεν μπορούμε να τα λύσουμε», είπαν.Μετά έγινε υπουργός, γίναμε και εμείς υπουργοί. Και τότε είπαμε: «Κοίτα, τώρα που είναι έτσι τα πράγματα, ας το κάνουμε».Αυτά τα προβλήματα μεταξύ Τουρκίας και Ελλάδας στο Αιγαίο, και άλλα, δεν είναι ζητήματα που μπορούν να λυθούν αμέσως. Υπάρχουν οικονομικές, ιστορικές, πολιτικές, νομικές, στρατιωτικές διαστάσεις.Επομένως, πρέπει πρώτα να το συζητήσουν οι ειδικοί. Υπό αυτή την έννοια, είπαμε: «Πόσα άτομα γνωρίζουν καλύτερα; 10 – 20 άτομα. Φέρτε τους και θα φέρουμε κι εμείς. Αφήστε τους να καθίσουν, να δουλέψουν και να επεξεργαστούν τα προβλήματα και μετά φέρτε τα σε εμάς. Μετά θα αποφασίσουμε».Είπαν εντάξει. Πραγματοποιήσαμε 3 τέτοιες συναντήσεις με τίτλο ‘Μέτρα Οικοδόμησης Εμπιστοσύνης’. Δύο στην Αθήνα, μια στην Άγκυρα…Τώρα είναι η σειρά της Άγκυρας.Είπαμε να το συνεχίσουμε αυτό το σχήμα, δεν υπάρχει τίποτα κακό σε αυτό. Ας το κρατήσουμε κλειστό στον Τύπο, ας μην κάνουμε δηλώσεις, ας μην μοιραζόμαστε κ.λπ… είναι καλύτερα έτσι.Αρκεί να σημειώσουμε πρόοδο προς μια συμφωνία. Αφήστε τους ειδικούς να μιλήσουν. Στην πραγματικότητα, αυτές οι 3 συναντήσεις ήταν πολύ παραγωγικές. Όλοι γνώρισαν ο ένας τον άλλον, οι προσεγγίσεις τους στο πρόβλημα, οι προοπτικές τους, τα στυλ λύσης, οι πολιτισμικές τους προοπτικές, η ψυχολογία άρχισαν να αποκαλύπτονται. Τώρα περιμένουμε την αντιπροσωπεία των συνομιλητών μας να έρθει στην Τουρκία μετά τις εκλογές…»."
newsit.gr,https://www.newsit.gr/kosmos/anakalyfthike-megalo-koitasma-petrelaiou-stin-na-tourkia-eipe-o-erntogan-mydroi-kata-kilitsntaroglou/3763807/,"«Ανακαλύφθηκε μεγάλο κοίτασμα πετρελαίου στην ΝΑ Τουρκία», είπε ο Ερντογάν – Μύδροι κατά Κιλιτσντάρογλου",18:05 09/03/2023," «Ανακαλυφθηκε μεγαλο κοιτασμα πετρελαιου στην ΝΑ Τουρκια», ειπε ο Ερντογαν – Μυδροι κατα Κιλιτσνταρογλου","Ο Ρετζέπ Ταγίπ Ερντογάν ανακοίνωσε σήμερα (2.5.2023) μιλώντας σε προεκλογική συγκέντρωση ότι ανακαλύφθηκε ένα μεγάλο κοίτασμα πετρελαίου στο όρος Γκαμπάρ της νοτιοανατολικής Τουρκίας.Από την άλλη ο Ρετζέπ Ταγίπ Ερντογάν επιτέθηκε στον μεγάλο αντίπαλό του στις εκλογές της Τουρκίας, τον Κεμάλ Κιλιτσντάρογλου και του έσυρε τα εξ αμάξης.Για το κοίτασμα πετρελαίου που ανακαλύφθηκε ο πρόεδρος της Τουρκίας, Ρετζέπ Ταγίπ Ερντογάν, τόνισε ότι η… δυναμικότητα της συγκεκριμένης πηγής που βρίσκεται σε βάθος 2.700 μέτρων, είναι 100.000 βαρέλια την ημέρα.Σύμφωνα με το ρεπορτάζ της ΕΡΤ, ο Ρετζέπ Ταγίπ Ερντογάν είπε τα βαρέλια αυτά δηλαδή θα προσφέρουν το το 1/10 των αναγκών της Τουρκίας για πετρέλαιο.To όρος Γκαμπάρ, που βρίσκεται δίπλα στα σύνορα της Τουρκίας με το Ιράκ, έχει υπάρξει θέατρο σκληρών συγκρούσεων με τους αντάρτες του ΡΚΚ. Μιλώντας στο Ικόνιο, ο Ρετζέπ Ταγίπ Ερντογάν είπε ότι η Τουρκία θα θάψει τους «τρομοκράτες του ΡΚΚ» στις πετρελαιοπηγές του Γκαμπάρ. Ανέφερε επίσης ότι στην πετρελαιοπηγή δόθηκε το όνομα του Αϊμπουκέ Γιαλτσίν, του δασκάλου που σκοτώθηκε από πυρά του ΡΚΚ.Ο Τούρκος πρόεδρος είπε ακόμη ότι τόσα χρόνια αναρωτιόμασταν πώς είναι δυνατόν δίπλα στο Ιράκ να υπάρχουν πλούσιες πετρελαιοπηγές και να μην υπάρχουν στην Τουρκία, για να καταφερθεί στη συνέχεια για μία ακόμη φορά κατά της Δύσης, η οποία δεν άφηνε τη χώρα του να προοδεύσει. Κατηγόρησε επίσης τον αντίπαλό του Κεμάλ Κιλιτσντάρογλου, ο οποίος, όπως είπε, υπόσχεται 300 εκατ. δολάρια από τους «τοκογλύφους του Λονδίνου», ενώ ο ίδιος και η κυβέρνηση εκμεταλλεύεται τον πλούτο της χώρας.https://twitter.com/HaberMujdeli/status/1653430200242171906?s=20Μιλώντας σε άλλη συγκέντρωση στην Αττάλεια ο Τούρκος πρόεδρος Ρετζέπ Ταγίπ Ερντογάν επιτέθηκε στον μεγάλο πολιτικό του αντίπαλο στις εκλογές, Κεμάλ Κιλιτσντάρογλου.«Εργαστήκαμε για να ενισχύσουμε την Αττάλεια με τον τουρισμό, το εμπόριο και τη γεωργία της. Η Αττάλεια ήταν μαζί μας σε κάθε βήμα που κάναμε», τόνισε μεταξύ άλλων ο Τούρκος πρόεδρος σύμφωνα με την ΕΡΤ.«Είμαστε μαζί σας για να ζητήσουμε την υποστήριξη της Αττάλειας, αυτή τη στιγμή, που προετοιμαζόμαστε για την οικοδόμηση του τουρκικού αιώνα. Αυτή η πόλη δεν ασκεί καμία μορφή διάκρισης. Αγκαλιάζει όλους όσους θέλουν να ξεκινήσουν μια νέα ζωή εδώ, ρίχνοντας το κεφάλαιο και τον ιδρώτα τους.Όπως μεγαλώσαμε και πλουτίσαμε τη χώρα μας, μαζί σας θα χτίσουμε μαζί τον τουρκικό αιώνα. Εργαζόμαστε σκληρά για να προχωρήσουμε την Τουρκία».Antalya'dayız. #AntalyaİçinDoğrusuAkParti https://t.co/h5IsdXS47v— Recep Tayyip Erdoğan (@RTErdogan) May 2, 2023Antalya'dayız. #AntalyaİçinDoğrusuAkParti https://t.co/h5IsdXS47v«Κάποιος σκόπευε να μοιραστεί τις οικονομίες της χώρας στο τραπέζι που ξεκίνησε με έξι, τότε ένας από τους εταίρους σηκώθηκε και κάθισε (σ.σ.: η Μεράλ Ασκενέρ), ενώ το HDP πήρε τη θέση του κάτω από το τραπέζι. Συμπεριέλαβαν 2 μητροπολιτικούς δημάρχους και αύξησαν τον αριθμό των εταίρων σε εννέα. Τη φωνή τους ύψωσαν και οι ορκισμένοι εχθροί της χώρας και του έθνους, PKK και FETO. Είχατε 11 συνεργάτες; Δεν υπολογίζω το DHKP-C, τους τοκογλύφους, τους μεσίτες και τις συσκευές πληροφοριών. Υπάρχει ένας μηχανισμός που αντιμετωπίζει τον Κιλιτσντάρογλου ως υποψήφιο πρόεδρο. Αυτός ο μηχανισμός δεν ενδιαφέρεται για τις ευαισθησίες. Στόχος τους είναι να σπρώξουν την Τουρκία σε μια τρύπα, από όπου δεν θα μπορεί να βγει για μισό αιώνα με την πολιτική, την οικονομία, την άμυνα και τη διπλωματία της», σημείωσε ακόμη ο κ. Ερντογάν.Στην συνέχεια… περιέλαβε προσωπικά τον Κεμάλ Κιλιτσντάρογλου, λέγοντας: «Ο Ντεμιρτάς, ο τρομοκράτης με ό,τι έχει, προκάλεσε τον θάνατο 51 αδελφών μας στο Ντιγιαρμπακίρ. Τώρα αυτός είναι στη φυλακή. Τι λένε; “Θα βγάλουμε τον Ντεμιρτάς”. Μετά από αυτό θα έβαζαν τον Ντεμιρτάς στη θέση του Οτσαλάν.Αν είσαι πραγματικός πολιτικός, βγες και εξηγήσου. Η ζωή του είναι ένα ψέμα,. Δεν είναι η πρώτη φορά που συναντάμε αυτές τις ταινίες που επιβλήθηκαν στη χώρα μας μέσω του Κιλιτσντάρογλου. Αυτή την ταινία την έχουμε δει πολλές φορές. Είδαμε τα δικαιώματα και τις ελευθερίες του λαού μας να παραβιάζονται κατά τη διάρκεια της μονοκομματικής περιόδου και οι πόρτες των βιομηχανικών μας εγκαταστάσεων να είναι κλειδωμένες. Παρακολουθήσαμε πραξικοπήματα και μνημόνια. Είδαμε όταν έχασαν την εμπιστοσύνη και τη σταθερότητα κατά τη διάρκεια των κυβερνήσεων συνασπισμού. Παρακολουθήσαμε τους ιδεολογικούς αγώνες. Γνωρίζουμε πολύ καλά τους σεναριογράφους, τους παίκτες και το φινάλε αυτής της ταινίας που έχουμε δει πολλές φορές».«Θέλουν να παραδώσουν τη χώρα στις φιλοδοξίες μιας χούφτας από αποκλίνουσες ιδεολογίες. Θέλουν να στρέψουν στη χώρα αδελφό εναντίον αδελφού, εμβαθύνοντας τον διαχωρισμό καταγωγής και πίστης. Θέλουν να μετατρέψουν τη χώρα σε πεδίο στόχου για τρομοκρατικές οργανώσεις. Το πρόβλημά τους είναι με την Τουρκία και το τουρκικό έθνος», τόνισε ακόμη σε ομιλία του ο Τούρκος πρόεδρος.«Μπορούν οι προεκτάσεις αυτής της τρομοκρατικής οργάνωσης στο κοινοβούλιο να δεχτούν το ΑΚ Κόμμα; Τι λέει το Καντίλ; “Δεν μπορούμε να τους υποστηρίξουμε, θα στηρίξουμε τον Κεμάλ Κιλιτντάρογλου”. Η υποστήριξή τους στον κ. Κεμάλ είναι μια έκφραση ότι είμαστε σε καλό δρόμο. Αν δεν είχαμε φέρει την Τουρκία στο σημερινό της επίπεδο, κανείς δεν θα μας είχε αγγίξει. Δεν θα γίνουμε αντικείμενο τρομοκρατικών οργανώσεων, πραξικοπηματιών, οικονομικών παγίδων ή παγκόσμιων εκστρατειών. Είμαστε στο στόχο γιατί επιλέξαμε να αγωνιστούμε, όχι να παραδοθούμε» υπογράμμισε.Ο Ερντογάν συνέχισε να εξαπολύει «πυρά» κατά του Κιλιτντάρογλου: «Δείτε τις υποσχέσεις, τα αιτήματα για υποστήριξη του Κιλιτσντάρογλου. Έχουμε να κάνουμε με τον τυπικό πρώην Τούρκο πολιτικό. Δεν ακούει τι βγαίνει από το στόμα του. Αυτό που υπόσχονται είναι το έργο που έχει γίνει. Ο ίδιος δεν ξέρει πού θα πάνε στο τέλος όσα λέει. Λέει ότι θα εκκαθαρίσει τους πάντες. Ο ίδιος λέει αυτό που λένε το HDP και το PKK. Ο Κιλιτσντάρογλου λέει αυτό που λένε τα μέλη του FETΟ και οι μυστικοί δολοφόνοι. Λέει ό,τι του φυσάει στο αυτί από ΗΠΑ και ΕΕ. Δεν παίρνουμε αυτό το άτομο στα σοβαρά. Τι είδους άνθρωπος μπορεί να νιώθει τέτοια μνησικακία για τη χώρα του, το κράτος και το έθνος του;»."
newsit.gr,https://www.newsit.gr/kosmos/tourkia-to-CHP-ypostirizei-oti-erntogan-proselave-xakers-gia-na-pliksoun-ton-kilitsntaroglou/3763764/,Τουρκία: Το CHP υποστηρίζει ότι Ερντογάν προσέλαβε χάκερς για να πλήξουν τον Κιλιτσντάρογλου,18:05 09/03/2023, Τουρκια: Το CHP υποστηριζει οτι Ερντογαν προσελαβε χακερς για να πληξουν τον Κιλιτσνταρογλου,"Ανεβαίνει ο προεκλογικός πυρετός στην Τουρκία με το κόμμα CHP να υποστηρίζει ότι ο Ρετζέπ Ταγίπ Ερντογάν προσέλαβε χάκερ από το εξωτερικό για να παράγουν «ψεύτικα βίντεο και ηχογραφήσεις» σχετικά με τον υποψήφιο για την προεδρία Κεμάλ Κιλιτσντάρογλου.Όπως αναφέρει ο Μουράτ Γετκίν, «προετοιμάστηκε μια εκστρατεία για τον αποκλεισμό κρίσιμων και αντιπολιτευτικών ιστότοπων μέσω επιθέσεων DDoS κατά της αντιπολίτευσης και την ανάδειξη των φιλοκυβερνητικών»«Ο κύριος στόχος της εκστρατείας είναι ο Κιλιτσντάρογλου: Ο στόχος είναι να παρέμβει στα αποτελέσματα των εκλογών με την παραγωγή ηχογραφήσεων και βιντεοσκοπήσεων του Κιλιτσντάρογλου, που θα δείχνουν ότι έχει συναντηθεί με άτομα που στρέφονται κατά του Ερντογάν και ότι έχει πει πράγματα που δεν είπε, κατά το ταξίδι του υποψηφίου της αντιπολίτευσης στην Αμερική πέρυσι, και την αποστολή τους σε στοχευμένους χρήστες του διαδικτύου», ανέφερε χαρακτηριστικά.«Με τη μέθοδο της τεχνητής νοημοσύνης, στόχος είναι να αποτρέψουν τους ψηφοφόρους της αντιπολίτευσης από το να πάνε στις κάλπες και να ψηφίσουν τον υποψήφιο της Εθνκής Συμμαχίας, ακόμη και αν δεν ψηφίσουν τη Λαϊκή Συμμαχία», σημείωσε."
newsit.gr,https://www.newsit.gr/kosmos/tsavousoglou-i-amyna-tis-tourkias-einai-i-amyna-tou-nato/3763562/,Τσαβούσογλου: «Η άμυνα της Τουρκίας είναι η άμυνα του ΝΑΤΟ»,18:05 09/03/2023, Τσαβουσογλου: «Η αμυνα της Τουρκιας ειναι η αμυνα του ΝΑΤΟ»,"Με τους Ευρωπαίους τα έβαλε ο υπουργός Εξωτερικών της Τουρκίας Μεβλούτ Τσαβούσογλου στα εγκαίνια του Φόρουμ Ασφάλειας της Κωνσταντινούπολης.«Ο ευρωπαϊκός σχεδιασμός ασφαλείας δεν λειτουργεί στο επιθυμητό επίπεδο», ανέφερε ο Μεβλούτ Τσαβούσογλου για να συμπληρώσει… «Η συμβολή της Τουρκίας στη διατλαντική ασφάλεια, η οποία βρίσκεται στην πρώτη γραμμή μεταξύ των πιο κυρίαρχων και πιο στρατηγικά σημαντικών συμμάχων του ΝΑΤΟ, είναι ζωτικής σημασίας».Στη συνέχεια ο Τσαβούσογλου πρόσθεσε όπως αναφέρει το ertnews.gr ότι η ευρωπαϊκή δομή ασφαλείας «προφανώς δεν λειτουργεί» στα επιθυμητά επίπεδα και σημείωσε ότι δεν είναι «λογικό να οραματιζόμαστε ένα νέο σχέδιο ασφάλειας» καθώς ο πόλεμος στην Ουκρανία συνεχίζεται.Ο Μεβλούτ Τσαβούσογλου παράλληλα υπογράμμισε ότι ενώ το διεθνές σύστημα αλλάζει με ιλιγγιώδεις ρυθμούς, οι κρίσεις και οι συγκρούσεις έχουν αυξηθεί, επισημαίνοντας ότι το 60% αυτών συμβαίνουν γύρω από την Τουρκία. Ο Τσαβούσογλου ανέφερε εξάλλου ότι ενώ ο πόλεμος στην Ουκρανία δεν είχε ακόμη τελειώσει, έπρεπε να αντιμετωπίσουν την κρίση που ξεκίνησε στο Σουδάν και πρόσθεσε… «Επιπλέον, όταν λέμε κρίση ασφάλειας σήμερα, πρέπει να λάβουμε υπόψη θέματα που δεν εμπίπτουν πλέον σε παραδοσιακά πρότυπα. Ζητήματα όπως η παράτυπη μετανάστευση, η επιδημία, η κλιματική αλλαγή, η επισιτιστική και ενεργειακή κρίση και το πρόβλημα των απορριμμάτων δημιουργούν προκλήσεις ασφάλειας για όλες τις χώρες , ανεξαρτήτως συνόρων, ανεπτυγμένη ή υπανάπτυκτη. Με άλλα λόγια, τα προβλήματα του παλαιού κόσμου παραμένουν ακόμη και τα ζητήματα του σήμερα και του αύριο είναι επίσης μπροστά μας».Σύμφωνα με όσα είπε θεωρεί ότι υπάρχουν τρεις τρόποι για να διασφαλιστεί η ασφάλεια στις τρέχουσες συνθήκες και ο πρώτος από αυτούς είναι να διατηρήσετε τη χώρα σας ισχυρή, αποτρεπτική και ανθεκτική μαζί με όλα τα στοιχεία της. «Ως Τουρκία, συνεισφέρουμε σοβαρά στο ΝΑΤΟ και θα συνεχίσουμε να το κάνουμε» τόνισε και πρόσθεσε ότι όταν ισχυρές δυνάμεις ασφαλείας και μια ανθεκτική κοινωνία συνδυάζονται με αποτελεσματική διαχείριση η επιτυχία έρχεται φυσικά και γι’ αυτό έχουν υιοθετήσει την αμυντική βιομηχανία ως έναν από τους τομείς προτεραιότητάς τους.Ο Τσαβούσογλου στη συνέχεια ανέφερε: «Εάν το Bayraktar έχει αντίκτυπο σε πολλές χώρες, συμπεριλαμβανομένης της Συρίας, της Λιβύης, της Ουκρανίας και του Καραμπάχ, εάν συνθέτουν τραγούδια στην Ουκρανία, εάν το μη επανδρωμένο μαχητικό μας αεροσκάφος Kızılelma, είναι σε θέση να ξεκινήσει αεροπορικές δοκιμές πριν από το χρονοδιάγραμμα, εάν το πρώτο πλοίο SİHA στον κόσμο TCG το Anadolu μπορεί να ξεκινήσει να λειτουργεί, εάν το ελικόπτερο Atak-2 βρίσκεται στον αέρα, αν μπορούσαμε να δούμε το αεροσκάφος μας Hürjet και το εθνικό μας μαχητικό αεροσκάφος Kaan στον διάδρομο και το τανκ Altay στο πεδίο, αν μπορέσαμε να φτάσουμε στο το 80% της εντοπιότητας στην αμυντική μας βιομηχανία, όλοι θα πρέπει να επικροτούν το σημείο που έφτασε η Τουρκία».Δηλώνοντας ότι η Τουρκία στέκεται πάντα δίπλα στους συμμάχους της ως υπεύθυνος σύμμαχος, ο Τσαβούσογλου δήλωσε ότι τα ζωτικά προβλήματα ασφάλειας της Τουρκίας αναμένουν από αυτήν να επιδείξει την ίδια υπεύθυνη συμπεριφορά και αλληλεγγύη. Ο Τσαβούσογλου είπε: «Μερικοί από αυτούς μας απογοήτευσαν. Εξακολουθώ να νιώθω πραγματικά αμήχανα που βρίσκομαι σε θέση να πω ότι οι σύμμαχοι δεν πρέπει να επιβάλλουν κυρώσεις ο ένας στον άλλον». Σημείωσε ότι τα σύγχρονα τεχνολογικά όπλα και πυρομαχικά κατασκευάστηκαν κυρίως για την άμυνα της Τουρκίας.«Γνωρίζουμε επίσης ότι η άμυνα της Τουρκίας είναι η άμυνα του ΝΑΤΟ», ήταν τα λόγια του Τσαβούσογλου, προσθέτοντας ότι ο δεύτερος τρόπος για να διασφαλιστεί η ασφάλεια είναι να είναι και το αντικείμενο και το συμπληρωματικό στοιχείο της κοινής ασφάλειας.Επισήμανε ακόμα ότι το ΝΑΤΟ εξακολουθεί να είναι ο μοναδικός και κυρίαρχος παράγοντας, όπως ήταν κατά τη διάρκεια του Ψυχρού Πολέμου λέγοντας χαρακτηριστικά: «Αν και ορισμένοι άλλοι οργανισμοί εμπλέκονται σε ενέργειες και ρητορική που στοχεύουν στην αρπαγή ενός ρόλου από το ΝΑΤΟ, βλέπουμε ότι δεν είναι δυνατό να διαβρωθεί η θεμελιώδης θέση του ΝΑΤΟ στη διατλαντική ασφάλεια. Ως Τουρκία, συμβάλλουμε σημαντικά στο ΝΑΤΟ και θα συνεχίσουμε να το κάνουμε».Υποστήριξε ότι η δύναμη που έχει προσθέσει η Τουρκία στο ΝΑΤΟ είναι προφανής, λέγοντας μεταξύ των άλλων. «Λέμε ότι πρέπει να είναι εξίσου προφανές ότι τα ζητήματα της Τουρκίας θα πρέπει επίσης να θεωρηθούν ως ζητήματα του ΝΑΤΟ».Τονίζοντας ότι η τρομοκρατία είναι μία από τις δύο κύριες απειλές που αντιμετωπίζει το ΝΑΤΟ και ότι όλοι οι σύμμαχοί του πρέπει να είναι ενωμένοι στον αγώνα ενάντια σε αυτή τη μάστιγα, ο Τσαβούσογλου είπε: «Η χώρα που μάχεται ειλικρινά την τρομοκρατία στο έδαφος είναι η Τουρκία. Εξουδετερώσαμε 17 χιλιάδες τρομοκράτες σε 6 χρόνια στις επιχειρήσεις που πραγματοποιήσαμε στη Συρία στο πλαίσιο του δικαιώματός μας για αυτοάμυνα που απορρέει από το 51ο άρθρο της Σύμβασης των Ηνωμένων Εθνών. «Η επιχείρηση που πραγματοποιήσαμε στην Τουρκία είναι το τελευταίο παράδειγμα αυτού του αποφασιστικού αγώνα. Ως Τουρκία, θα συνεχίσουμε να πολεμάμε όλες τις τρομοκρατικές οργανώσεις, από το FETO μέχρι το DAESH, από το PKK/YPG/PYD μέχρι την Μπόκο Χαράμ, όποιο κι αν είναι το όνομά τους». Η Τουρκία είναι ο μόνος πραγματικός εταίρος σας στον αγώνα κατά της τρομοκρατίας”Απευθύνοντας κάλεσμα σε όλους τους συμμάχους ο Τσαβούσογλου τόνισε: «Ο μόνος πραγματικός σας εταίρος στον αγώνα κατά της τρομοκρατίας είναι η Τουρκία, το τουρκικό κράτος και οι δυνάμεις ασφαλείας. Θέλουμε ο Γενικός Γραμματέας να διοριστεί ως Ειδικός Απεσταλμένος για την Καταπολέμηση της Τρομοκρατίας. Του το είπα αυτό στην τελευταία μας συνάντηση, στη Σύνοδο των Υπουργών Εξωτερικών του ΝΑΤΟ. Υπενθυμίζοντας ότι υπήρξαν κάποιοι που υποστήριξαν ότι ο ρόλος του ΝΑΤΟ δεν υπήρχε πλέον μετά το τέλος του Ψυχρού Πολέμου, ο Τσαβούσογλου δήλωσε ότι μπορούσαν να δουν πόσο λάθος έκαναν στις τρέχουσες συνθήκες πολέμου. Ο Τσαβούσογλου δήλωσε ότι υπάρχουν ακόμη άνθρωποι που μπορούν να υποστηρίξουν ότι το ΝΑΤΟ είναι «εγκεφαλικά νεκρό» ή να πιστεύουν ότι οργανισμοί εκτός του ΝΑΤΟ μπορούν να παρέχουν διατλαντική ασφάλεια με τον ίδιο τρόπο, τονίζοντας ότι είναι σαφές ότι η ευρωπαϊκή αρχιτεκτονική ασφάλειας δεν λειτουργεί στο επιθυμητο, και ότι ορισμένοι από αυτούς δυστυχώς το έχουν καταστήσει εντελώς δυσλειτουργικό."
newsit.gr,https://www.newsit.gr/kosmos/tourkia-to-komma-erntogan-eksafanise-fotografia-gynaikas-ypopsifias-stis-ekloges/3763236/,Τουρκία: Το κόμμα Ερντογάν εξαφάνισε φωτογραφία γυναίκας υποψήφιας στις εκλογές,18:05 09/03/2023, Το κομμα Ερντογαν εξαφανισε φωτογραφια γυναικας υποψηφιας στις εκλογες της Τουρκιας,"Έντονη κριτική ασκεί μερίδα των ΜΜΕ της Τουρκίας στο κόμμα του Ρετζέπ Ταγίπ Ερντογάν, λίγες ημέρες πριν τις εκλογές της 14ης Μαΐου, καθώς η φωτογραφία γυναίκας υποψήφιας εξαφανίστηκε από την προεκλογική αφίσα.«Μάλλον θεωρούν αμαρτία την φωτογραφία της γυναίκας», αναφέρουν τα ΜΜΕ της Τουρκίας για το κόμμα του Ρετζέπ Ταγίπ Ερντογάν, όπως μετέδωσε ο ανταποκριτής του ΣΚΑΪ στην Κωνσταντινούπολη, Μανώλης Κωστίδης.Η γυναίκα θα έπρεπε να είναι μεταξύ δύο ανδρών υποψηφίων ωστόσο στη θέση της είναι μια μαύρη φιγούρα. Ο παρουσιαστής του SOZCU TV, Φατίχ Πορτακάλ, δήλωσε χαρακτηριστικά:«Έχει τρεις υποψηφίους! Όμως την υποψήφια γυναίκα την εξαφάνισαν δεν έβαλαν τη φωτογραφία της απλά υπάρχει η σκιά της! Ίσως το θεωρούν αμαρτία. Κάτω υπάρχει το όνομα της γυναίκας αλλά δεν μπορείτε να δείτε το όνομα της!».Από τη μεριά της, η κυβέρνηση της Τουρκίας απάντησε ότι «είχαμε πολλές εργασίες και μέσα στο τρέξιμο μας δώσαμε την δουλειά αυτή σε έναν συνεργάτη μας ο οποίος ξεχάστηκε. Τώρα το διορθώνουμε»."
newsit.gr,https://www.newsit.gr/kosmos/tourkia-me-mpoufan-pilotou-o-erntogan-parousiase-to-maxitiko-5is-genias-mpike-sto-pilotirio/3762989/,Τουρκία: Με μπουφάν πιλότου ο Ερντογάν παρουσίασε το μαχητικό 5ης γενιάς – Μπήκε στο πιλοτήριο,18:05 09/03/2023, Με μπουφαν πιλοτου ο Ερντογαν παρουσιασε το τουρκικο μαχητικο πεμπτης γενιας – Μπηκε στο πιλοτηριο,"Καθαρά προεκλογικό χαρακτήρα είχε η παρουσία του Ρετζέπ Ταγίπ Ερντογάν στην εκδήλωση που έγινε για το «εθνικό μαχητικό αεροσκάφος της Τουρκίας» που θα ονομάζεται KAAN.Λίγες ημέρες μετά την ανησυχία που προκάλεσε η αδιαθεσία του κατά τη διάρκεια συνέντευξης οΕρντογάν ανέβασε φωτογραφία στον λογαριασμό του στο Twitter φορώντας μπουφάν πιλότου και γυαλιά ηλίου, ενώ δεν δίστασε να μπει και μέσα στο πιλοτήριο του KAAN.Στην εκδήλωση ο Ερντογάν εμφανίστηκε ευδιάθετος και ανέφερε μεταξύ των άλλων… «Η Τουρκία βρίσκεται τώρα σε κάθε «πεδίο» – στη στεριά, στη θάλασσα και στο υποβρύχιο. Με αυτό το αεροσκάφος, η Τουρκία θα γίνει μία από τις πέντε χώρες που διαθέτουν αυτού του είδους τις τεχνολογίες».Karada, denizde, denizaltında, havada, uzayda, her alanda varız! 🇹🇷 pic.twitter.com/9n9QuKBanpΝα σημειωθεί ότι το αεροσκάφος πέμπτης γενιάς ΚΑΑΝ φτιάχτηκε από την TAI για να αντικαταστήσει τον γηρασμένο στόλο των F-16, τονίστηκε, στον απόηχο της αδυναμίας των Τούρκων να πάρουν έγκριση από το Κογκρέσο για τα κιτ αναβάθμισης.#İstikbalinYüzyılı Tanıtım Programıhttps://t.co/YGksJ3CZOm«Το όνομά του είναι KAAN, είθε το σπαθί του να είναι κοφτερό!» ανέφερε σε ανάρτησή της η τουρκική βιομηχανία."
newsit.gr,https://www.newsit.gr/politikh/Deutsche-Welle-meta-tis-ekloges-i-dysi-tha-paremvei-sta-ellinotourkika-dilitirio-gia-to-nato-i-entasi-stis-dyo-xores/3762839/,Deutsche Welle: Μετά τις εκλογές η Δύση θα παρέμβει στα ελληνοτουρκικά – «Δηλητήριο» για το ΝΑΤΟ η ένταση στις δύο χώρες,18:05 09/03/2023, Η Δυση θα παρεμβει στα ελληνοτουρκικα μετα τις εκλογες αποκαλυπτει η Deutsche Welle,"Προς διαμεσολάβηση της Δύσης στα ελληνοτουρκικά μετά τις εκλογές του Μαΐου στις δύο χώρες, αποκαλύπτει άρθρο της DW. Η «πολιτική των προκλήσεων» του Ερντογάν, όπως την χαρακτήρισε Γερμανός διπλωμάτης, αποτελεί πλέον παρελθόν.Νέο παράθυρο ευκαιρίας στα ελληνοτουρκικά; Από τις κυβερνήσεις που θα προκύψουν στις εκλογές στην Ελλάδα και την Τουρκία θα εξαρτηθεί, εάν θα αποδεχθούν αυτήν την πρωτοβουλία, σχολιάζει ο Ρόναλντ Μαϊνάρντους, πρώην διευθυντής του ελληνικού τμήματος της Deutsche Welle.Μόλις πριν από λίγους μήνες επικρατούσαν φόβοι στις δυτικές πρωτεύουσες – και την Αθήνα- για στρατιωτική κλιμάκωση μεταξύ Ελλάδας και Τουρκίας στο δρόμο προς τις τουρκικές εκλογές.Οι ανησυχίες αυτές πυροδοτήθηκαν από τις ατελείωτες προκλήσεις του Τούρκου προέδρου προς την Ελλάδα και τις σχεδόν καθημερινές παραβιάσεις της ελληνικής κυριαρχίας στον εναέριο χώρο πάνω από το Αιγαίο.Η «πολιτική των προκλήσεων» του Ερντογάν, όπως την χαρακτήρισε Γερμανός διπλωμάτης, αποτελεί πλέον παρελθόν. Είμαστε μάρτυρες μιας «στροφής» στις ελληνοτουρκικές σχέσεις.Περισσότερο από οποιονδήποτε άλλο πολιτικό στην Αθήνα, ο Έλληνας υπουργός Εξωτερικών, Νίκος Δένδιας με τα λεγόμενά του διατυπώνει την αλλαγή κλίματος όταν αναφέρεται επανειλημμένα στον Τούρκο ομόλογό του Τσαβούσογλου ως «φίλο μου Μεβλούτ» και μιλάει για το «καλό κλίμα» που επικρατεί ανάμεσα στις δύο χώρες. Aυτό συνέβη τελευταία στο Οικονομικό Φόρουμ των Δελφών.Το συνέδριο στον μυθικό αυτόν τόπο, που συχνά αναφέρεται και ως «Νταβός της Μεσογείου» έχει γίνει μια σπουδαία διεθνής άτυπη σύνοδος κορυφής, όπου συζητούνται οι βασικές προκλήσεις της εποχής μας και – όπως στην περίπτωση των ελληνοτουρκικών σχέσεων- γνωστοποιούνται νέες εξελίξεις.Αν και – αυτό δεν μπορούσε να γίνει διαφορετικά- το θέμα της Ουκρανίας κυριάρχησε στην ατζέντα, οι δηλώσεις και οι υπαινιγμοί που ακούστηκαν για τα ελληνοτουρκικά στους Δελφούς έχουν κατά την γνώμη μου ακόμη μεγαλύτερη σημασία για την ελληνική πολιτική.Το μήνυμα με λίγα λόγια: Μετά τις εκλογές σε Τουρκία και Ελλάδα, θα υπάρξει μια διεθνώς συντονισμένη νέα προσπάθεια επίλυσης των διαφορών μεταξύ των δύο χωρών. Ενώ πέρυσι γινόταν λόγος για τον κίνδυνο κλιμάκωσης, τώρα κορυφαίοι δυτικοί διπλωμάτες συντονισμένα για «παράθυρο ευκαιρίας». ΗΠΑ και Γερμανία επιθυμούν να διαδραματίσουν κεντρικό ρόλο στη νέα δυτική πρωτοβουλία.Ο επιμερισμός των καθηκόντων μεταξύ Βερολίνου και Ουάσιγκτον έγινε ήδη ορατός όταν τον περασμένο Δεκέμβριο οι Γερμανοί έφεραν στο τραπέζι των συνομιλιών κορυφαίους διπλωμάτες από τις δύο χώρες στις Βρυξέλλες μετά από μήνες χωρίς άμεση ελληνοτουρκική επικοινωνία.Η μυστική διπλωματία του Βερολίνου έθεσε τις βάσεις για τη λεγόμενη «διπλωματία των σεισμών» που δρομολογήθηκε αμέσως μετά την φυσική καταστροφή στην Τουρκία αρχές Φεβρουαρίου.Στο μεταξύ, κορυφαίοι πολιτικοί και στις δύο όχθες του Αιγαίου δηλώνουν ότι το καλό κλίμα είναι προϋπόθεση για την εκκίνηση μιας νέας πολιτικής διαδικασίας.«Θα δούμε μια πολύ σοβαρή προσπάθεια επίλυσης των προβλημάτων μετά τις εκλογές» είπε με σπάνια σαφήνεια στο φόρουμ των Δελφών ο πρέσβης των ΗΠΑ στην Αθήνα, Τζορτζ Τσούνης.Προς την ίδια κατεύθυνση κινούνται και οι δηλώσεις του Γενς Πλέτνερ. Ο σύμβουλος του Γερμανού καγκελάριου, Όλαφ Σολτς, δήλωσε στους Δελφούς ότι οι εκλογές και στις δύο χώρες «προσφέρουν μια καλή ευκαιρία για μια θετική ώθηση για τη σταθερότητα στην περιοχή».Σαν να είχαν συνεννοηθεί οι κορυφαίοι διπλωμάτες της Γερμανίας και των ΗΠΑ πρόσθεσαν ότι η προσφορά διαμεσολάβησης ισχύει φυσικά μόνο αν γίνει αποδεκτή από τις κυβερνήσεις σε Αθήνα και Άγκυρα.Ο Αμερικανός πρέσβης προχώρησε ένα βήμα παραπέρα επισημαίνοντας ότι υπάρχει «επιθυμία για συμβιβασμό» και από τις δύο πλευρές. «Οι διαφορές είναι δυνατόν να επιλυθούν» είπε ο Τσούνης, αφού τελικά «δεν πρόκειται για τη σχέση Ισραήλ και Παλαιστίνης».Στη συνέχεια εκστόμισε μια φράση που η ελληνική κυβέρνηση θα προτιμούσε να μην ακούσει: «Καμία από τις δύο πλευρές, (δηλαδή ούτε οι Έλληνες ούτε και οι Τούρκοι) δεν έχουν το μονοπώλιο του τι είναι σωστό και τι λάθος».Δυτικοί διπλωμάτες παραδέχονται ότι δεν έκαναν αρκετά στο παρελθόν για να προωθήσουν κάποια λύση στις ελληνοτουρκικές διαφορές. Ο πόλεμος στην Ουκρανία έχει δημιουργήσει μια νέα κατάσταση, και εξηγεί και πάλι το επείγον της υπόθεσης.Η στρατηγική σημασία της Ελλάδας και της Τουρκίας έχει αυξηθεί κατά πολύ από τον Φεβρουάριο του 2022. Η ένταση, ή ακόμα και μια ανοιχτή σύγκρουση, στη νοτιοανατολική πτέρυγα του ΝΑΤΟ αποτελεί δηλητήριο για τη δυτική συμμαχία στον αγώνα της κατά της Ρωσίας.Η Ουάσιγκτον και το Βερολίνο είναι αποφασισμένες να «εξουδετερώσουν» αυτό το δηλητήριο. Οι επόμενοι μήνες θα αποδείξουν αν οι κυβερνήσεις που θα προκύψουν από τις εκλογές σε Αθήνα και Άγκυρα θα αποδεχθούν ή όχι την προσφορά διαμεσολάβησης των συμμάχων."
newsit.gr,https://www.newsit.gr/kosmos/tourkia-paralirima-tou-empneysti-tis-galazias-patridas-i-ellada-mas-exei-straggalisei-na-fygoume-apo-to-nato/3762652/,"Τουρκία: Παραλήρημα του εμπνευστή της Γαλάζιας Πατρίδας – «Η Ελλάδα μας έχει στραγγαλίσει, να φύγουμε από το ΝΑΤΟ»",18:05 09/03/2023," «Η Ελλαδα μας εχει στραγγαλισει, να φυγουμε απο το ΝΑΤΟ» - Παραληρημα του εμπνευστη της Γαλαζιας Πατριδας","Στην Τουρκία ο απόστρατος ναύαρχος, Τζεμ Γκιουρντενίζ και εμπνευστής της Γαλάζιας Πατρίδας, έδωσε παραληρηματικό ρεσιτάλ κατά της Ελλάδας και του ΝΑΤΟ.Ο Τζεμ Γκιουρντενίζ σε συνέντευξη που παραχώρησε στο τουρκικό μέσο Τele1, είπε ότι η Ελλάδα έχει «στραγγαλίσει» την Τουρκία με τα 12 μίλια στο Αιγαίο, ζήτησε άμεση έξοδο από το ΝΑΤΟ και είπε ότι η Βορειοατλαντική Συμμαχία δεν θα στηρίξει την χώρα μας σε έναν πιθανό ελληνοτουρκικό πόλεμο.Οι δηλώσεις του Τζεμ Γκιουρντενίζ περί Τουρκίας, Ελλάδας και ΝΑΤΟ δεν προκάλεσαν βέβαια, έκπληξη. Ο απόστρατος ναύαρχος ήταν πάντα… ακραίος και μονίμως είναι εναντίον της Ελλάδας και του ΝΑΤΟ. Μέσα σε όλα είχε και… πλούσια συνωμοτική δράση και εντός της Τουρκίας, καθώς ήταν μεταξύ των στρατιωτικών που δικάστηκαν και καταδικάστηκαν στην υπόθεση συνωμοσίας που είναι γνωστή ως «Σχέδιο Βαριοπούλα».Ο Τούρκος απόστρατος ναύαρχος έκανε αναφορά στο ενδεχόμενο να γίνει κάποια σύρραξη μεταξύ Ελλάδας, Τουρκίας και Κύπρου και τόνισε ότι το ΝΑΤΟ δεν θα τα βάλει με την χώρα του. Εκεί έκανε επίθεση και στην Ελλάδα τονίζοντας ότι τα 12 μίλια στραγγαλίζουν την Τουρκία στο Αιγαίο. Επίσης χαρακτήρισε «ειρηνευτική επιχείρηση» την εισβολή στην Κύπρο.«Θα πρέπει να τους θυμίσουμε την “Ειρηνευτική Επιχείρηση” της Κύπρου του 1974 και την Κρίση των Ιμίων του 1996. Η Τουρκία ήταν μέλος του ΝΑΤΟ και στις δύο κρίσεις και ήταν μια χώρα που είχε πράγματι μπει στη διαδικασία της σύγκρουσης. Θυμίζω ότι ενώ βυθιζόταν το αντιτορπιλικό μας Kocatepe, βυθίστηκε ως ελληνικό πλοίο. Η θέση ότι άλλα μέλη του ΝΑΤΟ θα πολεμήσουν την Τουρκία για να προστατεύσουν την Ελλάδα είναι επίσης ακατανόητη. Δεν νομίζω ότι θα θυσιάσουν τους δικούς τους στρατιώτες για να προστατέψουν ένα κράτος που έχει δηλώσει 12 μίλια στο Αιγαίο και έχει στραγγαλίσει την Τουρκία» είπε ο απόστρατος ναύαρχος.Turkey joining the North Atlantic Alliance in today's geopolitical reality is a big threat, the country should leave NATO. This was stated by the retired admiral of the Turkish Navy Cem Gurdeniz. The main thing from his interview on the TV channel Tele1: pic.twitter.com/S4Dm9ELmAJ— Geo_monitor (@colonelhomsi) April 30, 2023Turkey joining the North Atlantic Alliance in today's geopolitical reality is a big threat, the country should leave NATO. This was stated by the retired admiral of the Turkish Navy Cem Gurdeniz. The main thing from his interview on the TV channel Tele1: pic.twitter.com/S4Dm9ELmAJΟ Τζεμ Γκιουρντενίζ ξεκαθάρισε ότι η Τουρκία πρέπει να φύγει από το ΝΑΤΟ, ειδικά αυτήν την περίοδο.«Στις μέρες που διεξάγεται ο πόλεμος της Ουκρανίας και οι ΗΠΑ πρόκειται να έχουν μια μεγάλη αναμέτρηση στον Ειρηνικό, η Τουρκία πρέπει να φύγει από το ΝΑΤΟ!» είπε χαρακτηριστικά ο απόστρατος ναύαρχος Τζεμ Γκιουρντενίζ, σημειώνοντας ότι οι μεγαλύτερες απειλές για την Τουρκία προέρχονται από τις χώρες μέλη του ΝΑΤΟ.«Η Δύση αποτελεί μεγάλη απειλή για την Τουρκία, λαμβάνοντας υπόψη την υποστήριξή της στις προσπάθειες δημιουργίας αυτονομιστικού κουρδικού κράτους» Στην σύγκρουση της Τουρκίας με το Εργατικό Κόμμα του Κουρδιστάν (PKK), ο Γκουρντενίζ δήλωσε ότι οι δυτικές χώρες δεν υποστηρίζουν την Τουρκία.Ο Τούρκος απόστρατος ναύαρχος επισήμανε ότι τον ανησυχεί η «ήπια δύναμη» της Συμμαχίας και «η ατλαντική χημεία που δημιούργησε το ΝΑΤΟ στην Τουρκία που είναι πολύ ισχυρή» την οποία αποκαλεί «ατλαντικό εθισμό» από τον οποίο οι Τούρκοι πολιτικοί δεν μπορούν να απαλλαγούν.Ο Τζεμ Γκιουρντενίζ τόνισε ότι η απόπειρα πραξικοπήματος στις 15 Ιουλίου 2016 στην Τουρκία, αλλά και ο ρόλος του ΝΑΤΟ στο Ιντσιρλίκ είναι ενδεικτικά της σκοτεινής στάσης της Συμμαχίας. «Το ΝΑΤΟ μπορεί ακόμη και να παρέχει στέγη για ορισμένο χρονικό διάστημα στους στρατιώτες της τρομοκρατικής οργάνωσης FETO –γκιουλενιστές- που εργάζονται στο ΝΑΤΟ στο εξωτερικό και των οποίων οι σχέσεις με τις τουρκικές Ένοπλες Δυνάμεις έχουν διακοπεί».Ο Τούρκος ναύαρχος εξέφρασε και την ανησυχία του ότι το ΝΑΤΟ μπορεί να παρασύρει την Άγκυρα σε σύγκρουση μέσω της ουκρανικής κρίσης. Υποστήριξε ότι σε αυτή την περίπτωση, η Τουρκία θα αναγκαζόταν να κλείσει τα στενά για τη Ρωσία και αυτό θα ήταν casus belli για πλήρη σύγκρουση μεταξύ Ρωσίας και ΝΑΤΟ με χρήση τακτικών πυρηνικών όπλων.Ο Τούρκος εθνικιστής έσυρε τα εξ αμάξης και στον Γενικό Γραμματέα του ΝΑΤΟ, Γενς Στόλτενμπεργκ, τον οποίο χαρακτήρισε «αμερικανική μαριονέτα».Επίσης είπε για τις ΗΠΑ ότι «χρησιμοποιούν» την Άγκυρα από το 1945 και πιστεύει ότι η χώρα του πρέπει να απαλλαγεί από αυτή την «αγγλοσαξονική εξάρτηση» με κάθε κόστος και να ακολουθήσει τη δική της ανεξάρτητη πολιτική, ισορροπώντας μεταξύ «Ατλαντικού και Ασίας».«Κοιτάξτε την Αμερική, υπάρχουν σχεδόν 500 δεξαμενές σκέψης. Συνεχώς ετοιμάζουν εκθέσεις και παρουσιάζουν αναφορές στους πολιτικούς τους» λέει και τονίζει ότι στην Τουρκία «τα περισσότερα think tanks χρηματοδοτούνται από τις ΗΠΑ Υπάρχουν πολύ λίγοι ανεξάρτητοι. Με άλλα λόγια, η Τουρκία είναι ουσιαστικά κατεχόμενη από την ατλαντική, νατοϊκή νοοτροπία».Ο Γκουρντενίζ πστεύει ότι η Τουρκία θα πρέπει να σφυρηλατήσει μια γεωπολιτική συμμαχία με τη Ρωσία, την Κίνα και την Ινδία και να αναπτύξει στενότερες επαφές με άλλες χώρες BRICS.Ο εμπνευστής της Γαλάζιας Πατρίδας δεν δίστασε να ρίξει πυρά και εναντίον του προέδρου της Τουρκίας, Ρετζέπ Ταγίπ Ερντογάν, μιλώντας για έλλειψη δημοκρατίας στη χώρα. «Οι υποστηρικτές μας στο ΝΑΤΟ ρωτούν: “Τι δουλειά έχουμε στον Οργανισμό Συνεργασίας της Σαγκάης;” όπου εκεί “υπάρχουν καταπιεστικά καθεστώτα;”. Λες και η Τουρκία ζει στον παράδεισο της δημοκρατίας εδώ και 20 χρόνια! Λες και δεν είμαστε από τις χώρες που σήμερα είναι φυλακισμένοι οι περισσότεροι δημοσιογράφοι και οι φυλακές έχουν υψηλή πληρότητα» είπε."
newsit.gr,https://www.newsit.gr/kosmos/o-retzep-tagip-erntogan-anakoinose-oti-i-tourkia-eksoudeterose-sti-syria-ton-igeti-tou-ISIS/3762543/,Ο Ρετζέπ Ταγίπ Ερντογάν ανακοίνωσε ότι η Τουρκία εξουδετέρωσε στη ΣΥΡΙΑ τον ηγέτη του ISIS,18:05 09/03/2023, Ο Ερντογαν ανακοινωσε οτι η Τουρκια εξουδετερωσε τον ηγετη του ISIS - Πως εγινε η επιχειρηση εξοντωσης του,"Ο «φερόμενος ως ηγέτης» της τζιχαντιστικής οργάνωσης Ισλαμικό Κράτος (ISIS) «εξουδετερώθηκε» προχθές Σάββατο (29.04.2023) στη Συρία κατά τη διάρκεια επιχείρησης που διεξήγαγε η υπηρεσία πληροφοριών της Τουρκίας, δήλωσε χθες Κυριακή ο πρόεδρος της Τουρκίας Ρετζέπ Ταγίπ Ερντογάν.«Ο φερόμενος ως αρχηγός του Νταές, που είχε ψευδώνυμο Αμπού Χουσέιν αλ Κουράσι, εξουδετερώθηκε κατά τη διάρκεια επιχείρησης που διεξήχθη χθες [σ.σ. προχθές Σάββατο] από τη ΜİΤ [την υπηρεσία πληροφοριών της Τουρκίας] στη Συρία», είπε ο αρχηγός του τουρκικού κράτους κατά τη διάρκεια συνέντευξης που παραχώρησε στο κρατικό τηλεοπτικό δίκτυο TRT Türk.Ο κ. Ερντογάν διευκρίνισε πως η τουρκική υπηρεσία κατασκοπείας παρακολουθούσε τον ηγέτη του ΙΚ «εδώ και πολύ καιρό», πάντως απέφυγε να υπεισέλθει σε περισσότερες λεπτομέρειες για την επιχείρηση.Το ΙΚ ανακοίνωνε την 30ή Νοεμβρίου τον θάνατο του προηγούμενου ηγέτη του, του Αμπού Χασάν αλ Χασίμι αλ Κουράσι, χωρίς να διευκρινίσει πώς πέθανε.Αντικαταστάθηκε από τον Αμπού Αλ Χουσέιν αλ Χουσέινι αλ Κουράσι, είχε προσθέσει την εποχή η τζιχαντιστική οργάνωση.Σύμφωνα με ανταποκριτή του Γαλλικού Πρακτορείου στη βόρεια Συρία, η τουρκική υπηρεσία κατασκοπείας και τοπική ένοπλη οργάνωση που υποστηρίζεται από την Άγκυρα απέκλεισε το Σάββατο περιοχή βόρεια της κοινότητας Τζαντάιρις, στην περιφέρεια της Αφρίν (βορειοδυτικά), περίπου δέκα χιλιόμετρα από τα συροτουρκικά σύνορα.Κάτοικοι της περιοχής που ερωτήθηκαν σχετικά είπαν πως έγινε επιχείρηση με στόχο εγκαταλελειμμένο αγρόκτημα όπου παλαιότερα λειτουργούσε ισλαμικό ιεροδιδασκαλείο.Η Τουρκία έχει αναπτύξει στρατεύματα σε διάφορους τομείς της βόρειας Συρίας από το 2020, ενώ ελέγχει μεγάλες περιοχές μέσω σύρων βοηθητικών του τουρκικού στρατού, οργανώσεων που συμμετείχαν στον πόλεμο εναντίον του καθεστώτος του Μπασάρ αλ Άσαντ από το 2011.Ο αμερικανικός στρατός έχει διεξαγάγει τα τελευταία χρόνια αρκετές επιχειρήσεις εναντίον ηγετών του ΙΚ στη Συρία.Ανακοίνωσε στα μέσα Απριλίου πως «πιθανόν» σκότωσε σε επιχείρησή του στη βόρεια Συρία ηγετικό στέλεχος της τζιχαντιστικής οργάνωσης που σχεδίαζε επιθέσεις στην Ευρώπη και στη Μέση Ανατολή.Το μεικτό διοικητήριο του αμερικανικού στρατού που είναι αρμόδιο για τη Μέση Ανατολή, η «κεντρική διοίκηση» (CENTCOM) διευκρίνισε πως επρόκειτο για τον Άμπντελ Χάντι Μαχμούντ αλ Χατζί Αλί, κατ’ αυτήν ηγετικό στέλεχος του ΙΚ εγκατεστημένο στη συριακή επικράτεια.Παρά τις αλλεπάλληλες στρατιωτικές ήττες που υπέστη δεχόμενο επιθέσεις πανταχόθεν και την απώλεια των εδαφών που κατείχε στη Συρία και στο Ιράκ, το ΙΚ συνεχίζει να διαπράττει φονικές επιθέσεις.Τουλάχιστον 41 άνθρωποι, ανάμεσά τους 24 άμαχοι, δολοφονήθηκαν τη 16η Απριλίου στη Συρία, σε δυο επιθέσεις που αποδόθηκαν στην τζιχαντιστική οργάνωση, εναντίον ανθρώπων που μάζευαν τρούφες και κτηνοτρόφων.Στις αρχές Απριλίου, ο στρατός των ΗΠΑ ανακοίνωνε πως σκότωσε άλλο ηγετικό στέλεχος του ΙΚ υπεύθυνο για επιθέσεις στην Ευρώπη, που κατονόμασε ως Χαλέντ Άιντ Άχμαντ αλ Τζαμπούρι.Το ΙΚ είχε αναλάβει την ευθύνη για σειρά πολύνεκρων επιθέσεων στην Ευρώπη όταν είχε φθάσει στην κορύφωση της δύναμής του, όταν το «χαλιφάτο» του εκτεινόταν σε αχανείς εκτάσεις της Συρίας και του Ιράκ.Τον Οκτώβριο του 2019, η Ουάσιγκτον ανακοίνωνε τον θάνατο του ηγέτη του ΙΚ, του Αμπού Μπακρ αλ Μπαγκντάντι, σε αμερικανική επιχείρηση. Δυο διάδοχοί του σκοτώθηκαν στη Συρία τον Φεβρουάριο και τον Νοέμβριο του 2022."
newsit.gr,https://www.newsit.gr/kosmos/ekloges-stin-tourkia-kokkino-potami-gia-ton-kilitsntaroglou-stin-smyrni-psifo-me-psifo-i-maxi-me-ton-erntogan/3762449/,Εκλογές στην Τουρκία: «Κόκκινο ποτάμι» για τον Κιλιτσντάρογλου στην Σμύρνη – «Ψήφο με ψήφο» η μάχη με τον Ερντογάν,18:05 09/03/2023, «Κοκκινο ποταμι» για τον Κιλιτσνταρογλου στην Σμυρνη - «Ψηφο - ψηφο» η μαχη με τον Ερντογαν,"Μια λαοθάλασσα είχε ο Κεμάλ Κιλιτσντάρογλου στην συγκέντρωση που πραγματοποίησε στην Σμύρνη σήμερα Κυριακή (30.04.2023), μπροστά στις εκλογές που θα γίνουν στην Τουρκία στις 14 Μαΐου.Συγκεκριμένα, ο Κιλιτσντάρογλου κατάφερε να γεμίσει από κόσμο την παραλία της Σμύρνης, δημιουργώντας ένα «κόκκινο ποτάμι». Κάτι που βέβαια δεν είναι περίεργο, μιας και η Σμύρνη θεωρείται «κάστρο» των Κεμαλιστών.Γι αυτό το λόγο η συγκεκριμένη συγκέντρωση δεν μπορεί να θεωρηθεί «παράσταση νίκης» για τον Κιλιτσντάρογλου, μιας και οι δημοσκοπήσεις δείχνουν πως οι εκλογές θα είναι αμφίρροπες.Σύμφωνα με την Haberturk, νεότερη δημοσκόπηση έδειξε νίκη του Ερντογάν με ποσοστό 43% έναντι του Κιλιτσντάρογλου με 42%. Στην τρίτη θέση είναι ο Μουxαρέμ Ιντζέ με ποσοστό 8%. Για το δεύτερο γύρο ο Κιλιτσντάρογλου προηγείται με 51% και ο Ερντογάν συγκεντρώνει 49%.Δείτε τις εντυπωσιακές εικόνες από την συγκέντρωσηMillet İttifakı’nın İzmir MitingiKemal Kılıçdaroğlu: Bu seçimler Türkiye’ye demokrasiyi getirme seçimidir"
newsit.gr,https://www.newsit.gr/kosmos/i-tourkia-kleinei-aproeidopoiita-ton-enaerio-xoro-tis-se-aeroporiki-etaireia-tis-armenias/3761904/,Η Τουρκία κλείνει απροειδοποίητα τον εναέριο χώρο της σε αεροπορική εταιρεία της Αρμενίας,18:05 09/03/2023, Η Τουρκια κλεινει απροειδοποιητα τον εναεριο χωρο της σε αεροπορικη εταιρεια της Αρμενιας,"Οι αρχές της Τουρκίας έκλεισαν απροειδοποίητα χθες Σάββατο τον τουρκικό εναέριο χώρο στην αρμενική αεροπορική εταιρεία χαμηλού κόστους FlyOne Armenia χωρίς καμιά προειδοποίηση, μετέδωσε το πρακτορείο ειδήσεων Armenpress, επικαλούμενο τον πρόεδρο του διοικητικού συμβουλίου του αερομεταφορέα.«Για λόγους ακατανόητους σ’ εμάς και χωρίς οποιαδήποτε διακριτή βάση, οι τουρκικές αρχές πολιτικής αεροπορίας ακύρωσαν την άδεια που είχε δοθεί στην αεροπορική εταιρεία FlyOne Armenia να εκτελεί πτήσεις προς την Ευρώπη μέσω του τουρκικού εναέριου χώρου», κατήγγειλε ο Αράμ Ανανιάν, ο πρόεδρος της εταιρείας.«Οι τουρκικές αρχές πολιτικής αεροπορίας εφάρμοσαν την ακύρωση χωρίς καμία ειδοποίηση εκ των προτέρων, φέρνοντας την αεροπορική εταιρεία μας και τους επιβάτες μας σε δύσκολη θέση», πρόσθεσε.Η FlyOne Armenia, θυγατρική εταιρεία του μολδαβικού αερομεταφορέα FlyOne, άρχισε να εκτελεί πτήσεις τον Δεκέμβριο του 2021. Τον Φεβρουάριο του 2023, ο κ. Ανανιάν δήλωνε στο Armenpress πως η εταιρεία διέθετε στόλο πέντε αεροσκαφών Airbus και προσέφερε πτήσεις σε 14 προορισμούς σε οκτώ ευρωπαϊκές και μεσανατολικές χώρες.Η Τουρκία δεν έχει ούτε διπλωματικές, ούτε εμπορικές σχέσεις με την Αρμενία από τα χρόνια του 1990. Άγκυρα και Γερεβάν βρίσκονται σε διένεξη για τη σφαγή 1,5 Αρμενίων από την Οθωμανική Αυτοκρατορία το 1915. Η Αρμενία μιλά για γενοκτονία, η Τουρκία, το κράτος που αποτελεί ιστορικό κληρονόμο των Οθωμανών, το αρνείται.Όμως τον Φεβρουάριο, άνοιξε συνοριακό φυλάκιο –για πρώτη φορά έπειτα από 35 χρόνια– για να διέλθει η ανθρωπιστική βοήθεια που έστειλε η Αρμενία στα θύματα του καταστροφικού σεισμού που έπληξε τη νότια Τουρκία."
newsit.gr,https://www.newsit.gr/kosmos/ekloges-stin-tourkia-stithos-me-stithos-o-retzep-tagip-erntogan-kai-o-kemal-kilitsntaroglou/3761849/,Εκλογές στην Τουρκία: Στήθος με στήθος ο Ρετζέπ Ταγίπ Ερντογάν και ο Κεμάλ Κιλιτσντάρογλου,18:05 09/03/2023, Στηθος με στηθος Ερντογαν και Κιλιτσνταρογλου - Δημοσκοπησεις δειχνουν εκλογικο θριλερ στην Τουρκια,"Nτέρμπι μεταξύ Ρετζέπ Ταγίπ Ερντογάν και Κεμάλ Κιλιτσντάρογλου, για την προεδρία της Τουρκίας, καταδεικνύει δημοσκόπησης που έγινε εν όψει των εκλογών της 14ης Μαΐου και δημοσιεύτηκε το Σάββατο (29.04.2023).Σύμφωνα με τα στοιχεία της εταιρείας Konda, στον πρώτο γύρο των εκλογών κερδίζει οριακά ο Ρετζέπ Ταγίπ Ερντογάν με ποσοστό 43%,, έναντι 42% του Κεμάλ Κιλιντσντάρογλου και 8% του Μουαρέμ Ιντζέ.Ωστόσο, στον δεύτερο γύρο έχουμε ανατροπή, με τον Κιλιντσντάρογλου να συγκεντρώνει το 51% και εκλέγεται πρόεδρος, έναντι 49% του Ρετζέπ Ταγίπ Ερντογάν:Πρώτος γύροςΕρντογάν: 43%Κιλιτσντάρογλου: 42%Ιντζέ: 8%Ογάν: 2%Δεύτερος γύροςΚιλιτσντάρογλου: 51%Ερντογάν: 49%Turkish pollster Konda’s survey leaked on social media. Poll was conducted on April 15-16. Neck and neck:• First round: Erdoğan         43%Kılıçdaroğlu   42M. İnce              8Sinan Oğan     2•Second round:Kılıçdaroğlu    51%Erdoğan          49— Ragıp Soylu (@ragipsoylu) April 29, 2023Turkish pollster Konda’s survey leaked on social media. Poll was conducted on April 15-16. Neck and neck:• First round: Erdoğan         43%Kılıçdaroğlu   42M. İnce              8Sinan Oğan     2•Second round:Kılıçdaroğlu    51%Erdoğan          49Παράλληλα, η εταιρεία Αρτίμπιρ προβλέπει σε δική της δημοσκόπηση ότι η εκλογή προέδρου θα οδηγηθεί σε δεύτερο γύρο, με τον Κιλιτσντάρογλου να είναι ο τελικός νικητής:Αν γίνονταν σήμερα εκλογές, στο ερώτημα ποιος υποψήφιος θα κέρδιζε:Πρώτος γύροςΚιλιτσντάρογλου: 49.4%Ερντογάν: 43.7%Ιντζέ: 4.5%Ογάν: 2.4%Δεύτερος γύροςΚιλιτσντάρογλου: 53.6%Ερντογάν: 46.4%"
newsit.gr,https://www.newsit.gr/kosmos/yfypourgos-eksoterikon-tourkias-prepei-na-synergastoume-pio-stena-me-tin-ellada-kai-tin-ee/3761652/,Υφυπουργός Εξωτερικών Τουρκίας: Πρέπει να συνεργαστούμε πιο στενά με την Ελλάδα και την ΕΕ,18:05 09/03/2023, Υφυπουργος Εξωτερικων Τουρκιας: Πρεπει να συνεργαστουμε πιο στενα με την Ελλαδα και την ΕΕ,"Την ανάγκη στενότερης συνεργασίας των χωρών της ΕΕ, μεταξύ αυτών και της Ελλάδας, με την Τουρκία, επεσήμανε Τούρκος υφυπουργός Εξωτερικών της Mehmet Kemal Bozay, στο Συνέδριο των Δελφών.Ο Bozay, επίσης, ευχαρίστησε την Ελλάδα για την άμεση ανταπόκριση και την υποστήριξη της κατά τη διάρκεια των καταστροφικών σεισμών στην Τουρκία, ενώ υπενθύμισε ότι το ίδιο είχε συμβεί και στους σεισμούς του 1999 της Τουρκίας, όταν «το πρώτο τηλεφώνημα ήρθε από την Ελλάδα». Επεσήμανε, τη στενότερη προσέγγιση ανάμεσα στις δύο χώρες μέσα από τη «διπλωματία της αλληλεγγύης» κατά τους πρόσφατους σεισμούς και υπογράμμισε την επικοινωνία που υπήρξε μέσα σε πολύ σύντομο χρονικό διάστημα και τις επαφές στο υψηλότερο επίπεδο με την πολιτειακή και πολιτική ηγεσία της χώρας μας «με την κ. Σακελλαροπούλου, τον κ. Μητσοτάκη, τον κ. Δένδια, τον κ. Παναγιωτόπουλο, τον κ. Μηταράκη και τον κ. Στυλιανίδη».Ο Bozay παρομοίασε το σύγχρονο κόσμο με μια σκηνή αρχαίας ελληνικής τραγωδίας, όπου οι «ηθοποιοί» καλούνται να διαχειριστούν ιστορικές «προσωρινότητες» και ιδιαίτερα μετά τον πόλεμο στην Ουκρανία, αναζητούν να βρουν τη θέση τους στην διεθνή τάξη.«Είναι εποχή αβεβαιότητας και αυτό οφείλεται στις συγκρούσεις. Υπάρχουν διαφορετικές χρονικότητες. Κύριοι δρώντες βρίσκονται σε διαφορετικές φάσεις, ανάλογα με τις προτεραιότητές τους» είπε ο υφυπουργός Εξωτερικών της Τουρκίας και αφού επεσήμανε την ανάγκη μέσα σε αυτό το περιβάλλον για στενότερη συνεργασία πρόσθεσε: «Και αυτή η συνεργασία πρέπει να ξεκινήσει από τη γειτονιά».Ο Bozay υπενθύμισε πώς ξεπεράστηκαν οι «χαοτικές» συνθήκες που δημιούργησε αρχικά, η πανδημία του κορονοϊού, χάρη στη συνεργασία, μέσα από την οποία καταδείχθηκαν τα «όρια της γεωγραφίας» στην αντιμετώπιση της κρίσης και στην «οικοδόμηση ενός καλύτερου μέλλοντος για τις μας και τις επόμενες γενιές».Αναφέρθηκε, σε ενέργειες που έγιναν μέσα από μικτές ομάδες εργασίας για τη συνεννόηση Ε.Ε. και Τουρκίας για σε μια σειρά από θέματα, εφοδιασμός, τελωνεία, μεταφορές, κ.α. για την αντιμετώπιση της κατάστασης. Υπενθύμισε, το πώς οι διαδικασίες παραγωγής και διακίνησης αγαθών από τακτικές «off shoring» (υπεράκτιες), μετά την πανδημία και το ατύχημα του πλοίου που απέκλεισε προσωρινά τη Διώρυγα του Σουέζ, έδειξαν την ανάγκη να μετασχηματιστούν σε κάποιο βαθμό σε «near shoring», ώστε να «έχουμε μερική παραγωγή και στη γειτονιά μας» . Υπογράμμισε, τέλος, τη δυνατότητα, τώρα με τη νέα ατζέντα της Ε.Ε. για την «πράσινη» μετάβαση και την «έξυπνη» ανάπτυξη, η συνεργασία αυτή μπορεί να αναβαθμιστεί και να εξελιχθεί σε μια άλλη σχέση, πιο κοντινή και φιλική, με περισσότερες κοινές ρυθμίσεις και με πιο διαρκή τρόπο.«Και πιστεύω ότι ο ρόλος της Τουρκίας και η συνεργασία της με όλες τις χώρες της Ε.Ε., συμπεριλαμβανομένης και της Ελλάδας, μπορεί να βασίζεται σε αυτή την νέα προσέγγιση, με ένα σταθερό τρόπο» είπε ο Bozay και πρόσθεσε:«Θα μπορούσαμε να βρούμε τρόπους να ενισχύσουμε και να κάνουμε αυτές τις συνεργασίες να ανθίσουν. Να χρησιμοποιήσουμε δηλαδή το ήδη υπάρχον πλαίσιο συμφωνιών, σύνδεσης, τελωνειακής ένωσης, το καθεστώς υποψήφιου μέλους. Μπορούμε να βρούμε τρόπους να αναζωογονήσουμε αυτές τις διαδικασίες».Μιλώντας για το διεθνές εμπόριο, ο Bozay σημείωσε τη δυνατότητα συνεργασίας στον τομέα των επενδύσεων της ΕΕ με την Τουρκία, καθώς όπως είπε η χώρα του «είναι πάντα μέρος της γεωγραφίας, της κοινής γεωγραφίας μας με την ΕΕ και φύλακας της πύλης για πολλές γεωγραφίες», είτε προς την ανατολή, είτε προς τη δύση, είτε προς τη Βόρειο Αφρική.Σημείωσε, ότι μετά τον πόλεμο στην Ουκρανία οι γειτονικές χώρες, κυρίως οι κοντινές, μεταξύ αυτών και η Ελλάδα και η Τουρκία θα κληθούν να συμβάλουν στις προσπάθειες ανοικοδόμησης. Επεσήμανε, ακόμη, ότι οι ΗΠΑ και η Κίνα έχουν ήδη αυξημένη επενδυτική παρουσία στην ευρύτερη περιοχή και ότι η Ε.Ε. με τη νέα της «πράσινη» ατζέντα και στη νέα πραγματικότητα που δημιουργεί η κλιματική αλλαγή, θα πρέπει να ανταποκριθεί, αν θέλει να είναι ανταγωνιστική. Επεσήμανε, ότι η παρατηρούμενη «μετατόπιση» της οικονομίας από τη δύση προς την ανατολή μπορεί να «συγκρατηθεί» στην περιοχή της Μεσογείου με καλή συνεργασία, με την αξιοποίηση των «μεσογειακών εμπορικών δρόμων», αλλά και με την οικοδόμηση ενός «οικοσυστήματος» με τις χώρες της Βόρειας Αφρικής και άλλες χώρες, με στόχο την ευμάρεια και σταθερότητα της περιοχής.«Νομίζω, ότι πρέπει να εργαστούμε για να βρούμε κάποιο συγχρονισμό σε όλα αυτά τα ανοίγματα μαζί με την Ε.Ε.» τόνισε ο Bozay.Τον Mehmet Kemal Bozay, προλόγισε ο Συμεών Τσομώκος, ιδρυτής και πρόεδρος του Οικονομικού Φόρουμ των Δελφών, ο οποίος τόνισε: «Ο Mehmet Kemal Bozay έρχεται στους Δελφούς την ώρα που και οι δύο χώρες προσπαθούν να ανακάμψουν από τραγικά γεγονότα και βρίσκονται σε προεκλογική περίοδο. Το Φόρουμ των Δελφών προωθεί το διάλογο, που θεωρεί ότι είναι ο μόνος δρόμος προς την επίλυση των προβλημάτων και είναι έτοιμο να συζητήσει πάνω στα θέματα αυτά»."
newsit.gr,https://www.newsit.gr/kosmos/ekloges-stin-tourkia-i-antipoliteysi-tha-epistrateysei-500-000-paratirites-gia-tin-asfaleia-tis-diadikasias/3761525/,Εκλογές στην Τουρκία:  Η αντιπολίτευση θα επιστρατεύσει 500.000 παρατηρητές για την ασφάλεια της διαδικασίας,18:05 09/03/2023, Η αντιπολιτευση στην Τουρκια θα επιστρατευσει 500.000 παρατηρητες για την ασφαλεια των εκλογων,"Οι εκλογές της 14ης Μαΐου στην Τουρκία βρίσκονται προ των πυλών και το βασικότερο μπλοκ της τουρκικής αντιπολίτευσης σχεδιάζει να επιστρατεύσει περίπου 500.000 παρατηρητές εν μέσω ανησυχίας για εκλογική νοθεία, όπως ανακοίνωσε σήμερα το κυρίαρχο κόμμα της συμμαχίας, το Λαϊκό Ρεπουμπλικανικό Κόμμα (CHP).“Κινητοποιούμε έως και μισό εκατομμύριο ανθρώπους σε 50.000 εκλογικά κέντρα και θα έχουμε 192.000 κάλπες σε όλη την Τουρκία”, είπε στους δημοσιογράφους στην Κωνσταντινούπολη ο Ογκούζ Καάν Σαλίτσι, αναπληρωτής αρχηγός του κόμματος της αξιωματικής αντιπολίτευσης (CHP), προσθέτοντας ότι στους παρατηρητές περιλαμβάνονται δικηγόροι και εθελοντές.Υπάρχουν “σοβαρές ανησυχίες” για την ασφάλεια των εκλογών, περιλαμβανομένων πιθανών τεχνικών προβλημάτων στη διάρκεια της ψηφοφορίας ή της καταμέτρησης των ψήφων κατά την ημέρα των εκλογών, είπε ο Σαλίτσι, ο οποίος επιβλέπει τις προσπάθειες ασφάλειας των εκλογών για την εξακομματική Εθνική Συμμαχία.Σε προηγούμενες εκλογές, περιλαμβανομένων και των τοπικών εκλογών του 2019, το κρατικό πρακτορείο ειδήσεων Anadolu είχε κατηγορηθεί για παραποίηση στοιχείων.Η συμμαχία πρόκειται να μοιραστεί τα δικά της στοιχεία από τις κάλπες ξεχωριστά, πρόσθεσε ο Σαλίτσι.Παρά τις ανησυχίες για νοθεία, η αντιπολίτευση είναι πεπεισμένη ότι θα επικρατήσει επί της Λαϊκής Συμμαχίας του προέδρου Ρετσέπ Ταγίπ Ερντογάν και θα δώσει έτσι στη διεθνή κοινότητα “ένα παράδειγμα απομάκρυνσης ενός απολυταρχικού και λαϊκιστή ηγέτη με μια δημοκρατική ψηφοφορία”, είπε ο ίδιος.Ξένοι παρατηρητές έχουν εκφράσει σοβαρές ανησυχίες για το αν η διαδικασία θα είναι δίκαιη εν μέσω της έλλειψης ελευθεροτυπίας και των περιορισμών στην ελευθερία της έκφρασης και του συναθροίζεσθαι.Τα μέσα ενημέρωσης στην Τουρκία βρίσκονται στη συντριπτική τους πλειονότητα υπό τον άμεσο ή έμμεσο έλεγχο του Ερντογάν.Στις 14 Μαΐου οι σχεδόν 64 εκατομμύρια τούρκοι πολίτες με δικαίωμα ψήφου θα αποφασίσουν για τον νέο πρόεδρο της χώρας καθώς και για τη νέα σύνθεση της βουλής.Ο αρχηγός της αντιπολίτευσης, Κεμάλ Κιλιτσντάρογλου είναι ο αντίπαλος του Ερντογάν, ο οποίος βρίσκεται στην εξουσία εδώ και δύο δεκαετίες.Οι πρόσφατες δημοσκοπήσεις δείχνουν μια μάχη σώμα με σώμα μεταξύ των δύο."
newsit.gr,https://www.newsit.gr/politikh/dendias-to-simeioma-pou-tha-afiso-ston-epomeno-ypourgo-eksoterikon/3761499/,Δένδιας: «Το σημείωμα που θα αφήσω στον επόμενο υπουργό Εξωτερικών»,18:05 09/03/2023, Δενδιας: «Το σημειωμα που θα αφησω στον επομενο υπουργο Εξωτερικων»,"«Η ολοκλήρωση μίας κυβερνητικής θητείας αποτελεί ιδανική συγκυρία για μία αναδρομή στο έργο που επιτελέσθηκε, αλλά και για τη σύνταξη ενός σημειώματος που σε ρόλο “πυξίδας” θα βοηθήσει τον επόμενο υπουργό Εξωτερικών, όποτε και αν έρθει η ώρα της παράδοσης-παραλαβής», αναφέρει ο Νίκος Δένδιας σε ερώτημα της εφημερίδας το «Βήμα της Κυριακής».«Σε ένα τέτοιο σημείωμα θα περιελάμβανα τις αρχές τις οποίες τηρήσαμε κατά την άσκηση της εξωτερικής πολιτικής και τις οποίες θα ήταν χρήσιμο να συνεχίσουμε να τηρούμε. Αρχές όπως προσήλωση στο Διεθνές Δίκαιο και στο Διεθνές Δίκαιο της Θάλασσας, ο σεβασμός της ανεξαρτησίας και της εδαφικής ακεραιότητας των κρατών, η προάσπιση της ειρήνης, της δημοκρατίας, του κράτους Δικαίου κ.ά.», υπογραμμίζει ο κ. Δένδιας.«Στο ίδιο σημείωμα όμως θα πρότεινα συγκεκριμένους τρόπους για το πώς μπορεί να γίνει πιο αποτελεσματικός ο διάλογος με την Τουρκία, για την επίλυση της μίας διαφοράς που έχουμε, σχετικά με την οριοθέτηση υφαλοκρηπίδας και ΑΟΖ, στη βάση του Διεθνούς Δικαίου και του Διεθνούς Δικαίου της Θάλασσας», προσθέτει.Ακόμη σημείωσε ότι θα υπενθύμιζε ότι κατά τη θητεία του «συγκροτήσαμε ένα πολυεπίπεδο δίκτυο σχέσεων το οποίο θα πρέπει να διατηρηθεί, παράλληλα προς την παρουσία μας στην Ευρώπη, τη στρατηγική σχέση συνεργασίας μας με τις ΗΠΑ και την ενεργό παρουσία μας σε διεθνείς και περιφερειακούς Οργανισμούς».Όπως, προσθέτει, «ότι επεκτείναμε τη συνεργασία μας με τα Δυτικά Βαλκάνια, με την περιοχή της Μέσης Ανατολής, του Κόλπου, της Βόρειας και της υποσαχάριας Αφρικής, με χώρες της Ασίας, με την Αυστραλία. Σχέσεις πολύτιμες για την εξωτερική μας πολιτική».Ο υπουργός Εξωτερικών αναφέρει ότι αυτά τα τέσσερα χρόνια έχει κάνει περισσότερα από 200 ταξίδια και έχει διανύσει περισσότερα από 1 εκατομμύριο χιλιόμετρα σε πολλά σημεία της γης.«Ο στόχος ήταν η διεύρυνση των οριζόντων της εξωτερικής πολιτικής μας και η εμβάθυνση των συμμαχιών μας και των σχέσεων στρατηγικής συνεργασίας της χώρας μας σε ολόκληρο τον κόσμο. Το αποτέλεσμα ήταν η επίτευξη σειράς συμφωνιών, η δημιουργία σχημάτων συνεργασίας και ακόμη και η επέκταση του χώρου εθνικής κυριαρχίας μας».«Θεωρώ ότι αυτή είναι η πολύτιμη παρακαταθήκη που θα παραδώσω, όταν κληθώ, όχι όμως και η μοναδική. Εξίσου σημαντική θεωρώ και τη μεταρρύθμιση του υπουργείου Εξωτερικών, με τον εκσυγχρονισμό των δομών του, η οποία θα πρέπει να εφαρμοσθεί», καταλήγει."
newsit.gr,https://www.newsit.gr/kosmos/tourkia-stiriksi-ston-kilitsntaroglou-anakoinose-to-filokourdiko-komma-HDP-se-eklogikous-mpelades-o-erntogan/3760812/,"Τουρκία: Στήριξη στον Κιλιτσντάρογλου ανακοίνωσε το φιλοκουρδικό κόμμα, HDP – Σε εκλογικούς μπελάδες ο Ερντογάν",18:05 09/03/2023," Στηριξη στον Κιλιτσνταρογλου ανακοινωσε το φιλοκουρδικο κομμα, HDP – Σε εκλογικους μπελαδες ο Ερντογαν","Το φιλοκουρδικό κόμμα της Τουρκίας, το HDP ανακοίνωσε και επίσημα την στήριξή του στις εκλογές στον ηγέτη της συμμαχίας της αντιπολίτευσης, Κεμάλ Κιλιτσντάρογλου, κάτι που βάζει σε μπελάδες τον Ρετζέπ Ταγίπ Ερντογάν.Ο συμπρόεδρος του φιλοκουρδικού κόμματος της Τουρκίας, HDP, Μιτχάτ Σαντζάρ δήλωσε την στήριξη της παράταξης στον Κεμάλ Κιλιτσντάρογλου στις εκλογές, κάτι που κάνει ακόμα πιο δύσκολη την επανεκλογή του Ρετζέπ Ταγίπ Ερντογάν, όπως μετέδωσε ο ανταποκριτής του ΣΚΑΪ στην Κωνσταντινούπολη, Μανώλης Κωστίδης.«Βλέπουμε αυτές τις εκλογές ως τις πιο κρίσιμες εκλογές στην ιστορία της Τουρκίας. Έχουμε δύο στρατηγικούς στόχους. Ο πρώτος στόχος είναι να τερματιστεί το μονοπρόσωπο καθεστώς. Ο δεύτερος στόχος είναι να δημιουργηθεί η δύναμη με τη μεγαλύτερη επιρροή στο δημοκρατικό μετασχηματισμό. Ο τρόπος για να τερματιστεί το καθεστώς του ενός ατόμου είναι μέσω των προεδρικών εκλογών», είπε ο εκ των ηγετών του φιλοκουρδικού κόμματος HDP.Στη συνέχεια ο Μιτχάτ Σαντζάρ ξεκαθάρισε ότι το HDP θα στηρίξει τον μεγάλο αντίπαλο του Ρετζέπ Ταγίπ Ερντογάν, Κεμάλ Κιλιτσντάρογλου.«Από τη μια είναι ο υποψήφιος της Λαϊκής Συμμαχίας που θέλει να μονιμοποιήσει το καθεστώς Ερντογάν. Από την άλλη, υπάρχει ο Kιλιτσντάρογλου, ο οποίος υποσχέθηκε να αλλάξει το καθεστώς. Οι στόχοι μας συμπίπτουν με αυτούς του Kιλιτσντάρογλου, στο σημείο του τερματισμού του καθεστώτος τους ενός ανδρός. Γι’ αυτό αποφασίσαμε να στηρίξουμε τον Kιλιτσντάρογλου», τόνισε ο συμπρόεδρος του φιλοκουρδικού κόμματος της Τουρκίας, HDP.Το HDP δεν είναι… αμελητέα ποσότητα στο τουρκικό πολιτικό σκηνικό. Στις προεδρικές εκλογές του 2018 ο υποψήφιος του HDP είχε εξασφαλίσει το 8,4% των ψήφων.Έτσι ο Κεμάλ Κιλιτσντάρογλου, που φαίνεται να προηγείται του Ρετζέπ Ταγίπ Ερντογάν στις δημοσκοπήσεις, αποκτά άλλη μια σημαντική… μαγιά ψήφων, που μπορεί να του δώσει τη νίκη στις εκλογές της 14ης Μαΐου."
newsit.gr,https://www.newsit.gr/kosmos/erntogan-synexizetai-to-thriler-me-tin-katastasi-tis-ygeia-tou-nees-akyroseis-sto-programma-tou/3760714/,Ερντογάν: Συνεχίζεται το θρίλερ με την κατάσταση της υγεία του – Νέες ακυρώσεις στο πρόγραμμά του,18:05 09/03/2023, Συνεχιζεται το θριλερ με την κατασταση της υγειας του Ερντογαν - Νεες ακυρωσεις στο προγραμμα του,"Συνεχίζεται το θρίλερ με τηνκατάσταση της υγείας του Ρετζέπ Ταγίπ Ερντογάν, αφού μετά την ασθένειά του μπορεί να συνεχίσει σε περιορισμένη μόνο έκταση την προεκλογική εκστρατεία του. Ο πρόεδρος της Τουρκίας αποφάσισε να μην παραστεί σήμερα στα προγραμματισμένα εγκαίνια μιας γέφυρας στα Άδανα.Ο Ρετζέπ Ταγίπ Ερντογάν, σύμφωνα με το site της τουρκικής προεδρίας, θα συμμετάσχει στα εγκαίνια μέσω τηλεδιάσκεψης από το γραφείο του. Όπως δηλαδή τον είδαμε και χθες, Πέμπτη (27.04.2023), στα εγκαίνια του πυρηνικού σταθμού στο Ακούγιου, στα οποία συμμετείχε και ο Βλαντιμίρ Πούτιν μέσω τηλεδιάσκεψης.Μέχρι σήμερα ο πρόεδρος της Τουρκίας διεξήγε με εντατικό ρυθμό την προεκλογική εκστρατεία του και πραγματοποιούσε συνήθως τρεις δημόσιες εμφανίσεις ενώπιον κοινού την ημέρα. Δεν έχει παραστεί όμως τις τελευταίες ημέρες ούτε στα εγκαίνια του πυρηνικού σταθμού στο Ακούγιου, ούτε στα εγκαίνια μιας σιδηροδρομικής γραμμής για αμαξοστοιχίες υψηλής ταχύτητας στην Άγκυρα.Ο Ρετζέπ Ταγίπ Ερντογάν σπάνια παραλείπει να παραστεί σε εγκαίνια υποδομών, μέσω των οποίων προωθεί την εκστρατεία του για να επανεκλεγεί στις προεδρικές εκλογές, που θα γίνουν στην Τουρκία στις 14 Μαΐου. Αφού όμως κατέρρευσε το βράδυ της Τρίτης (25.04.2023) την ώρα που έδινε live συνέντευξη, ακύρωσε όλες τις δημόσιες εμφανίσεις του. Γεγονός που έχει πυροδοτήσει πολλά σενάρια σχετικά με το τι έπαθε τελικά, με κάποιους να υποστηρίζουν ότι έπαθε έμφραγμα του μυοκαρδίου.«Δεν επιστρέφει στις συγκεντρώσεις,έχει αργές κινήσεις, παγωμένο βλέμμα, μειωμένη ικανότητα κρίσης», σχολιάζουν τα ΜΜΕ στην Τουρκία για την κατάσταση της υγείας του Ρετζέπ Ταγίπ Εντογάν. Από την προεδρία πάντως υποστηρίζουν ότι ταλαιπωρείτε από μια ιογενή γαστρεντερίτιδα.Το θρίλερ με την κατάσταση της υγείας του ξεκίνησε το βράδυ της Τρίτης: ο Ρετζέπ Ταγίπ Ερντογάν επρόκειτο να δώσει μακρά συνέντευξη σε δύο τουρκικά τηλεοπτικά δίκτυα, λιγότερο από 20 ημέρες πριν από τις εκλογές και αφού έκανε τρεις δημόσιες εμφανίσεις σε ισάριθμες πόλεις μέσα στην ίδια ημέρα. Η εκπομπή καθυστέρησε χωρίς εξηγήσεις για μιάμιση ώρα και διακόπηκε αιφνιδιαστικά στο δέκατο λεπτό.Ο πρόεδρος της Τουρκίας ένιωσε μια έντονη αδιαθεσία, σε σημείο που διέκοψαν την live μετάδοση και ενώ κάποιος ακούστηκε να φωνάζει: «Ω, Θεέ μου».«Ο, γουάου», ακούστηκε μία άγνωστη φωνή πίσω από την κάμερα πριν διακοπεί η μετάδοση, ενώ ο δημοσιογράφος που διατύπωνε την ερώτησή του σηκωνόταν από την θέση του.Κάτωχρος, ο Ερντογάν εμφανίσθηκε στην οθόνη ένα τέταρτο αργότερα περικόπτοντας την συνέντευξη και εξηγώντας ότι έχει «κολλήσει ιογενή γαστρεντερίτιδα». Η συνέντευξη του προέδρου της Τουρκίας έληξε εντός ολίγων λεπτών, καθώς ήταν εμφανώς καταβεβλημένος.Δείτε βίντεο:Erdoğan’ın canlı yayınında apar topar reklama gidildi…Αξίζει τέλος να σημειωθεί ότι πρόσφατες δημοσκοπήσεις προοιωνίζονται μια μάχη στήθος με στήθος του Ερντογάν με τον κυριότερο αντίπαλό του για την προεδρία, τον ηγέτη της αντιπολίτευσης Κεμάλ Κιλιτσντάρογλου."
newsit.gr,https://www.newsit.gr/kosmos/tourkia-o-retzep-tagip-erntogan-emfanistike-alla-oi-fimes-gia-tin-ygeia-tou-synexizoun-na-orgiazoun/3760549/,"Τουρκία: Ο Ρετζέπ Ταγίπ Ερντογάν «εμφανίστηκε», αλλά οι φήμες για την υγεία του συνεχίζουν να οργιάζουν",18:05 09/03/2023," Ο Ρετζεπ Ταγιπ Ερντογαν «εμφανιστηκε», αλλα οι φημες για την υγεια του συνεχιζουν να οργιαζουν","Ο Ρετζέπ Ταγίπ Ερντογάν μπορεί να «εμφανίστηκε, αλλά στην Τουρκία οι φήμες για την κατάσταση της υγείας του συνεχίζουν να οργιάζουν, παρά τα όσα λέει η Άγκυρα, που έχει τονίσει ότι ο πρόεδρος της χώρας αντιμετωπίζει απλά μιαιογενή γαστρεντερίτιδα.Ο πρόεδρος της Τουρκίας, Ρετζέπ Ταγίπ Ερντογάν, που ήταν εξαφανισμένος εδώ και καιρό, «εμφανίστηκε» χθες (28.4.2023) διαδικτυακά δίνοντας έστω και… από μακριά το παρόν στην εκδήλωση στο πυρηνικό εργοστάσιο του Ακουγιού.Η διαδικτυακή εμφάνισή του, Ρετζέπ Ταγίπ Ερντογάν, όμως, δεν κατόρθωσε να καταλαγιάσει τον σάλο που έχει ξεσπάσει για την υγεία του προέδρου της Τουρκίας, ειδικά μετά τις απανωτές ματαιώσεις επίσημων εμφανίσεών του.Τα σενάρια ότι ο Τούρκος πρόεδρος αντιμετωπίζει σοβαρό πρόβλημα υγείας (κάποιες φήμες μιλούσαν για εγκεφαλικό και άλλες για καρδιολογικά προβλήματα) συνεχίζουν να δίνουν και να παίρνουν και όπως μετέδωσε από την Κωνσταντινούπολη ο ανταποκριτής του ΣΚΑΪ, Μανώλης Κωστίδης, τα τουρκικά ΜΜΕ εικάζουν ότι «ο Ερντογάν ίσως να έχει κάτι σοβαρό».«Δεν επιστρέφει στις συγκεντρώσεις, έχει αργές κινήσεις, παγωμένο βλέμμα, μειωμένη ικανότητα κρίσης», σχολιάζουν τα ΜΜΕ στην Τουρκία για την κατάσταση του Ρετζέπ Ταγίπ Ερντογάν.Ο Φατίχ Πορτακάλ, παρουσιαστής του Sozcu TV ανέφερε: «Το ζήτημά μας είναι η κατάσταση της υγείας του Ρετζέπ Ταγίπ Ερντογάν, διότι και σήμερα ανακοινώθηκε πως δεν θα ακολουθήσει το πρόγραμμα του και ως πολίτες αυτής της χώρας προσπαθούμε να καταλάβουμε το τι συμβαίνει. Σαν να υπάρχει κάτι σοβαρό. Δεν ξέρω ακριβώς αλλά ο ίδιος ο Ερντογάν είχε ζητήσει να αυξήσει τους ρυθμούς της εκστρατείας, ενώ έλεγαν πως θα ασχοληθούν με τις σεισμοπληκτες περιοχές», είπε ο Τούρκος δημοσιογράφος.Και συνέχισε: «Eνώ τώρα ο υπουργός υγείας λέει το συντομότερο δυνατό ο πρόεδρος θα επιστρέψει στην προεκλογική εκστρατεία, δηλαδή δεν γνωρίζουμε πότε θα επιστρέψει ο Ερντογάν στις προεκλογικές συγκεντρώσεις; Άλλο στέλεχος του κόμματος του λέει πως ίσως το πρόγραμμα του χαλαρώσει. Μήπως είναι κάτι παραπάνω απο μια μόλυνση. Ίσως. Διότι το τελευταίο διάστημα βλέπουμε τις κινήσεις του Ερντογάν. Αργό περπάτημα, αργές κινήσεις, παγωμενο βλέμμα σαν να έχει μειωθεί η ικανότητα κρίσης του»."
newsit.gr,https://www.newsit.gr/oikonomia/roumpini-i-tourkia-tha-prokalesei-texniti-krisi-me-tin-ellada-amesos-meta-tis-ekloges/3760164/,Ρουμπινί: Η Τουρκία θα προκαλέσει τεχνητή κρίση με την Ελλάδα αμέσως μετά τις εκλογές,18:05 09/03/2023,NewsIT Οικονομια Ρουμπινι: Η Τουρκια θα προκαλεσει τεχνητη κριση με την Ελλαδα αμεσως μετα τις εκλογες,"Ο διεθνούς φήμης οικονομολόγος Nουριέλ Ρουμπινί με αφορμή και την παρουσίαση του βιβλίου του «Μεγάλες Απειλές» επιβεβαίωσε τον τίτλο του ως «Κασσάνδρα».Στη συζήτηση που είχε με το Σωτήρη Νίκα επικεφαλής του Bloomberg News στην Αθήνα, στα πλαίσια του 8oυ Οικονομικού Φόρουμ των Δελφών, που πραγματοποιείται στους Δελφούς από 26 έως 29 Απριλίου και τελεί υπό την Αιγίδα της Α.Ε. της Προέδρου της Δημοκρατίας, Κατερίνας Σακελλαροπούλου.στα πλαίσια του 8ου Οικονομικού, έκανε λόγο για τεράστιες νέες προκλήσεις που έχει να αντιμετωπίσει η ανθρωπότητα.Ο Νουριέλ Ρουμπινί τόνισε ότι η διαφορά με τα προηγούμενα χρόνια είναι ότι οι προκλήσεις δεν είναι μόνο οικονομικές ή πολιτικές αλλά πολλές και διαφορετικές μαζί τόσο γεωπολιτικές όσο και τεχνολογικές με αφορμή και την επανάσταση της τεχνητής νοημοσύνης.«Μιλάμε για μία παγκόσμια πολυκρίση» είπε χαρακτηριστικά στην οποία περιλαμβάνονται και οι φυσικές καταστροφές εξαιτίας του φαινομένου της κλιματικής αλλαγής. Όσο διαρκεί αυτή η πολυκρίση, τα χρέη των χωρών θα μεγαλώνουν και θα αυξάνεται ο πληθωρισμός με αποτέλεσμα την ραγδαία άνοδο του λαϊκισμού τόσο στην Ευρώπη όσο και στις ΗΠΑ».Όσον αφορά την Ελλάδα ο Ρουμπινί είπε ότι κατέγραψε αξιοσημείωτη ανάπτυξη τα τελευταία τρία χρόνια, αναδιαρθρώνοντας τις τράπεζες, αν και θα πρέπει να κάνει περισσότερα στο θέμα της γραφειοκρατίας, ενώ προέβλεψε επίσης ότι η Τουρκία θα προκαλέσει τεχνητή κρίση με την Ελλάδα αμέσως μετά τις εκλογές γιατί είναι βουτηγμένη στα χρέη."
newsit.gr,https://www.newsit.gr/kosmos/thriler-me-erntogan-nea-anavoli-sta-egkainia-tou-akougiou-ola-ta-senaria-gia-tin-ygeia-tou/3759877/,Θρίλερ με Ερντογάν – Νέα αναβολή στα εγκαίνια του Ακούγιου – Όλα τα σενάρια για την υγεία του,18:05 09/03/2023,NewsIT Χωρις κατηγορια Θριλερ με Ερντογαν – Νεα αναβολη στα εγκαινια του Ακουγιου – Ολα τα σεναρια για την υγεια του,"Θρίλερ στην Τουρκία με την κατάσταση της υγείας του Ρετζέπ Ταγίπ Ερντογάν, μετά την ανακοίνωση για ολιγόωρη αναβολή των εγκαινίων του πυρηνικού σταθμού στο Ακούγιου. Η διαδικτυακή παρουσία του προέδρου της Τουρκίας, που ήταν προγραμματισμένη για τις 13.30, αναβλήθηκε για τις 4 το απόγευμα.Αντιμέτωπος με ιογενή γαστρεντερίτιδα είναι ο Ρετζέπ Ταγίπ Εντογάν, όπως ανέφερε ο διευθυντής επικοινωνίας της τουρκικής προεδρίας σε μια προσπάθεια να διαλύσει τις φήμες που κυκλοφορούν τα σενάρια για την υγεία του πρόεδρου. Πολύ κακό timing, αν σκεφτεί κανείς ότι σε 17 μέρες στην Τουρκία θα διεξαχθούν προεδρικές και βουλευτικές εκλογές.Τις τελευταίες ώρες η κατάσταση της υγείας τουΡετζέπ Ταγίπ Ερντογάνβρίσκεται ψηλά στην ατζέντα των δημοσιογράφων τηςΤουρκίας,αφού κατέρρευσε ενώ έδινε live συνέντευξη. Μετά το συμβάν ακυρώθηκαν όλες οι δημόσιες εμφανίσεις του, γεγονός που έχει πυροδοτήσει πολλά σενάρια σχετικά με το τι έπαθε τελικά.Τα ΜΜΕ στην Τουρκία φαίνεται να έχουν «μοιραστεί» σχετικά με το πώς είναι η κατάσταση της υγείας του Ρετζέπ Ταγίπ Ερντογάν. Κάποια κάνουν λόγο ακόμα και για έμφραγμα του μυοκαρδίου. Σε μία προσπάθεια να διαλύσει τις φήμες που διαδόθηκαν στα social media, μετά την ανακοίνωση της ακύρωσης των δημόσιων εμφανίσεων του προέδρου της Τουρκίας, ο διευθυντής επικοινωνίας της τουρκικής προεδρίας Φαρετίν Αλτούν, απαντώντας στις φήμες ότι ο τούρκος πρόεδρος υπέστη έμφραγμα, έγραψε στο Twitter: «Απορρίπτουμε κατηγορηματικά τέτοιους αβάσιμους ισχυρισμούς σε σχέση με την κατάσταση της υγείας του προέδρου @RTErdogan».Σημειώνεται ότι ο 69χρονος τούρκος πρόεδρος θα εμφανισθεί μέσω τηλεδιάσκεψης στα εγκαίνια του πρώτου πυρηνικού σταθμού της Τουρκίας, του σταθμού του Άκουγιου, σε μία προσπάθεια να διαψεύσει τις φήμες για την κατάσταση της υγείας του.Η τελετή των εγκαινίων του πυρηνικού σταθμού του Άκουγιου, που κατασκευάσθηκε από τον ρωσικό κολοσσό Rosatom, επρόκειτο να είναι σημαντική για την εικόνα του τούρκου προέδρου εκδήλωση, για την οποία ο Ρετζέπ Ταγίπ Ερντογάν επεδίωξε την παρουσία και του ρώσου προέδρου Βλαντίμιρ Πούτιν, που επίσης θα συμμετάσχει μέσω τηλεδιάσκεψης.Το επεισόδιο ξεκίνησε το βράδυ της Τρίτης: ο Ρετζέπ Ταγίπ Ερντογάν επρόκειτο να δώσει μακρά συνέντευξη σε δύο τουρκικά τηλεοπτικά δίκτυα, λιγότερο από 20 ημέρες πριν από τις εκλογές και αφού έκανε τρεις δημόσιες εμφανίσεις σε ισάριθμες πόλεις μέσα στην ίδια ημέρα.Η εκπομπή καθυστέρησε χωρίς εξηγήσεις για μιάμιση ώρα και διακόπηκε αιφνιδιαστικά στο δέκατο λεπτό.Ο πρόεδρος της Τουρκίας ένιωσε μια έντονη αδιαθεσία, σε σημείο που διέκοψαν την live μετάδοση και ενώ κάποιος ακούστηκε να φωνάζει: «Ω, Θεέ μου».«Ο, γουάου», ακούστηκε μία άγνωστη φωνή πίσω από την κάμερα πριν διακοπεί η μετάδοση, ενώ ο δημοσιογράφος που διατύπωνε την ερώτησή του σηκωνόταν από την θέση του.Κάτωχρος, ο Ερντογάν εμφανίσθηκε στην οθόνη ένα τέταρτο αργότερα περικόπτοντας την συνέντευξη και εξηγώντας ότι έχει «κολλήσει ιογενή γαστρεντερίτιδα». Η συνέντευξη του προέδρου της Τουρκίας έληξε εντός ολίγων λεπτών, καθώς ήταν εμφανώς καταβεβλημένος.Δείτε βίντεο:Erdoğan’ın canlı yayınında apar topar reklama gidildi…Σε tweet, ο Ρετζέπ Ταγίπ Ερντογάν δήλωσε την Τετάρτη (27.04.2023) ότι «ξεκουράζεται στο σπίτι κατόπιν συμβουλής των γιατρών», ακυρώνοντας τρεις επισκέψεις στην κεντρική Ανατολία.Yoğun mesaim sebebiyle yayın esnasında geçirdiğim küçük rahatsızlıktan ötürü geçmiş olsun dileklerini ileten, dualarını eksik etmeyen necip milletimin her bir ferdine, her bir kardeşime çok çok teşekkür ediyorum.…«Δεν υπάρχει ανησυχία, είναι καλά. Πιστεύω ότι θα επαναλάβει το πρόγραμμά του από αύριο», δήλωσε η υπουργός Οικογένειας Ντέρια Γιανίκ στο τηλεοπτικό δίκτυο NTV.Ωστόσο, το επεισόδιο έρχεται σε μία κακή στιγμή για τον τούρκο πρόεδρο: στην εξουσία από το 2003, ο Ερντογάν βρίσκεται αντιμέτωπος με την ενωμένη αντιπολίτευση που κερδίζει έδαφος και προηγείται σε πολλές δημοσκοπήσεις.Ο βασικός του αντίπαλος, ο Κεμάλ Κιλιτσντάρογλου, επικεφαλής της συμμαχίας έξι κομμάτων της αντιπολίτευσης, δέχθηκε και την υποστήριξη του φιλοκουρδικού HDP, που, συγκεντρώνοντας περί το 10% των ψήφων, θεωρείται ο ρυθμιστής των εκλογών.Η κατάσταση της υγείας του τούρκου ηγέτη, για τον οποίο κανένα ιατρικό ανακοινωθέν δεν έχει δημοσιευθεί, τροφοδοτεί τις φήμες έπειτα από μία πρώτη εγχείρηση στο παχύ έντερο το 2011 και μία δεύτερη τον επόμενο χρόνο. Τότε, ο τότε πρωθυπουργός Ερντογάν είχε διαψεύσει δημοσίως ότι πάσχει από καρκίνο του παχέος εντέρου και είχε εξηγήσει ότι εγχειρίσθηκε για την αφαίρεση πολυπόδων.Μερίδα των ΜΜΕ εμμένουν στα όσα αναφέρει η τουρκική προεδρία, υποστηρίζοντας ότι ο Ρετζέπ Ταγίπ Εντογάν απλά ταλαιπωρείται από ένα κρυολόγημα.Ο δημοσιογράφος Μελίκ Γιγιτέλ μιλώντας στο Haber Global τόνισε ότι«μίλησε ο διευθυντής επικοινωνίας της τουρκικής προεδρίας ο Φαχρετίν Αλτούν, καθώς υπήρξαν πληροφορίες πως (ο πρόεδρος) έπαθε ένα βαρύ έμφραγμα και πως νοσηλεύεται στο νοσοκομείο.Αυτές οι ψευδείς ειδήσεις άρχισαν να κυκλοφορούν από χθες».Την ίδια ώρα, άλλα ΜΜΕ κάνουν λόγο για πανικό αφού την ώρα του συμβάντος στο προεδρικό μέγαρο ακούστηκε να φωνάζουν: «Ω, Θέε μου!». Συγκεκριμένα,ο παρουσιαστής της Sozcu TV, Φατίχ Πορτακάλ αναρωτήθηκε:«Είναι μόνο ένα κρυολόγημα; Καθώς εκεί στη συνέντευξη υπάρχει κάποια δράση. Συμβαίνει κάτι και δεν το βλέπουμε. Όταν ακούς το ‘ω Θεέ μου’ εκφράζεται όταν συμβαίνει κάτι, το βλέπεις και το λες. Όταν υπάρχει πανικός. Σε διαφορετική περίπτωση όταν κάθεται κάποιος δεν καταλαβαίνεις πως κρυολόγησε ή δεν λες ‘ω Θεέ μου’. Εκεί συμβαίνει κάτι, υπάρχει ένα γεγονός και για αυτό λένε ‘ω Θεέ μου’. Έρχονται σε μας διάφορες πληροφορίες αλλά δεν μπορούμε να τις πούμε. Όμως γνωρίζουμε τις ενοχλήσεις του Ερντογάν. Υπήρχαν φήμες πως είναι επιληπτικός, όπως και ότι είχε χειρουργηθεί στο έντερο».Δείτε αναλυτικά στο παρακάτω βίντεο:Με πληροφορίες και από ΑΠΕ-ΜΠΕ"
newsit.gr,https://www.newsit.gr/kosmos/tourkoi-synoriofylakes-skotonoun-syrous-prosfyges-leei-anakoinosi-tis-HRW/3759805/,«Τούρκοι συνοριοφύλακες σκοτώνουν Σύρους πρόσφυγες» λέει ανακοίνωση της HRW,18:05 09/03/2023, «Τουρκοι φρουροι βασανιζουν και σκοτωνουν Συρους προσφυγες στα συνορα» - Τι λεει ανακοινωση της HRW,"Οι τούρκοι συνοριακοί φρουροί βασανίζουν, ανοίγουν πυρ και σκοτώνουν Σύρους πρόσφυγες που προσπαθούν να διασχίσουν τα σύνορα, καταγγέλλει η ΜΚΟ Human Rights Watch (HRW), καλώντας την Τουρκία να ερευνήσει αυτά τα περιστατικά.«Οι τούρκοι συνοριοφύλακες ανοίγουν πυρ αδιακρίτως κατά σύρων αμάχων στα σύνορα με την Συρία, βασανίζουν και προσφεύγουν σε υπερβολική χρήση βίας κατά των προσφύγων και των μεταναστών που προσπαθούν να περάσουν στην Τουρκία», αναφέρει σε ανακοίνωσή της η οργάνωση για τους Σύρους πρόσφυγες.Η τουρκική κυβέρνηση οφείλει να ερευνήσει τις κατάφωρες αυτές παραβιάσεις των ανθρωπίνων δικαιωμάτων και να καταστήσει υπόλογους τους συνοριοφύλακες που ευθύνονται για τις καταχρήσεις αυτές, προσθέτει η οργάνωση.Σύμφωνα με το Συριακό Παρατηρητήριο Ανθρωπίνων Δικαιωμάτων, 12 Σύροι σκοτώθηκαν και 20 τραυματίσθηκαν από τα πυρά των τούρκων συνοριοφυλάκων από την αρχή της χρονιάς.Η Τουρκία, η οποία έχει υποδεχθεί 3,6 εκατομμύρια Σύρους που διέφυγαν τον πόλεμο που ρημάζει την χώρα τους από το 2011, κρατά κλειστά τα τουρκοσυριακά σύνορα.Στις 11 Μαρτίου, σύμφωνα με την ανακοίνωση της HRW, οι τούρκοι συνοριοφύλακες «χτύπησαν και βασάνισαν ομάδα οκτώ Σύρων που προσπαθούσαν να εισέλθουν παρανόμως στην Τουρκία». Ενας άνδρας και ένα παιδί ανάμεσά τους πέθαναν κατά την διάρκεια της κράτησής τους, ενώ άλλοι τραυματίσθηκαν σοβαρά.«Οι χωροφύλακες και οι δυνάμεις του τουρκικού στρατού που είναι επιφορτισμένοι με τον έλεγχο των συνόρων κακοποιούν συστηματικά και πυροβολούν αδιακρίτως κατά των Σύρων κατά μήκος των συνόρων, έχοντας σκοτώσει και τραυματίσει εκατοντάδες κατά τα τελευταία χρόνια», δηλώνει ο Χιου Ουίλιαμσον, διευθυντής του τμήματος Ευρώπης και Κεντρικής Ασίας της Human Rights Watch και καταγγέλλει «την συστηματική βαρβαρότητα των τούρκων συνοριοφυλάκων που η κυβέρνηση δεν έχει κατορθώσει να αντιμετωπίσει».«Η γενναιόδωρη υποδοχή από την Τουρκία μεγάλου αριθμού Σύρων δεν την απαλλάσσει από τις υποχρεώσεις τήρησης των δικαιωμάτων άλλων ανθρώπων που αναζητούν προστασία στα σύνορά της».Ακόμη και αν τα σύνορα παραμένουν κλειστά, η Τουρκία υποδέχεται ανθρωπιστικά περιστατικά, κυρίως ανθρώπους που χρειάζονται ιατρική περίθαλψη, και επιτρέπει στους Σύρους που κατοικούν στην Τουρκία να επισκέπτονται τις οικογένειές τους κατά την διάρκεια των γιορτών.Όμως, μετά τον σεισμό της 6ης Φεβρουαρίου που έπληξε και τις δύο χώρες, οι τουρκικές αρχές έχουν ενισχύσει τα περιοριστικά μέτρα στα σύνορα."
newsit.gr,https://www.newsit.gr/kosmos/ekloges-stin-tourkia-simera-oi-protes-kalpes-psifizoun-oi-tourkoi-tis-germanias/3759690/,Εκλογές στην Τουρκία: Σήμερα οι πρώτες κάλπες – Ψηφίζουν οι Τούρκοι της Γερμανίας,18:05 09/03/2023, Σημερα οι πρωτες καλπες για τις εκλογες στην Τουρκια - Ψηφιζουν οι Τουρκοι της Γερμανιας,"Η ψηφοφορία για τις προεδρικές και βουλευτικές εκλογές της 14ης Μαΐου στην Τουρκία ξεκινά σήμερα.Οι πρώτοι που θα ψηφίσουν για το νέο πρόεδρο της Τουρκίας είναι οι 1,5 εκατομμύριο Τούρκοι που ζουν στην Γερμανία.Η ψήφος στο εξωτερικό θα είναι δυνατή μέχρι τις 9 Μαΐου και 26 εκλογικά τμήματα έχουν ανοίξει μόνο στη Γερμανία.Στις τουρκικές προδρικές εκλογές του 2018, η Γερμανία βρέθηκε στο κέντρο μιας έντονης διαμάχης, με τον πρόεδρο Ρετζέπ Ταγίπ Ερντογάν να κατηγορεί τις γερμανικές αρχές ότι εμποδίζουν τις προσπάθειες της προεκλογικής εκστρατείας του στη χώρα.Τέτοιες εντάσεις δεν αναμένονται αυτή τη φορά. Έπειτα από 20 χρόνια στην εξουσία, ο Ερντογάν βρίσκεται αντιμέτωπος με τη δυσκολότερη μέχρι σήμερα εκλογική δοκιμασία του. Πρόσφατες δημοσκοπήσεις προοιωνίζονται μάχη στήθος με στήθος ανάμεσα στον απερχόμενο πρόεδρο και τον Κεμάλ Κιλιτσντάρογλου, τον ηγέτη μιας συμμαχίας κομμάτων της αντιπολίτευσης.Ένας δεύτερος γύρος ανάμεσα στους δύο που θα έρθουν πρώτοι στον πρώτο γύρο των προεδρικών εκλογών θα πραγματοποιηθεί στις 28 Μαΐου, εκτός εάν από την ψηφοφορία της 14ης Μαΐου αναδειχθεί κάποιος νικητής με περισσότερο από το 50% των ψήφων."
newsit.gr,https://www.newsit.gr/kosmos/erntogan-anisyxia-stin-tourkia-gia-tin-katastasi-tis-ygeias-tou-fimes-gia-emfragma/3759681/,Ερντογάν: Ανησυχία στην Τουρκία για την κατάσταση της υγείας του – Φήμες για έμφραγμα,18:05 09/03/2023, Ανησυχια στην Τουρκια για την κατασταση της υγειας του Ερντογαν - Φημες για εμφραγμα,"Τις τελευταίες ώρες η κατάσταση της υγείας του Ρετζέπ Ταγίπ Ερντογάν βρίσκεται ψηλά στην ατζέντα των δημοσιογράφων της Τουρκίας, αφού κατέρρευσε ενώ έδινε live συνέντευξη. Μετά το συμβάν ακυρώθηκαν όλες οι δημόσιες εμφανίσεις του, γεγονός που έχει πυροδοτήσει πολλά σενάρια σχετικά με το τι έπαθε τελικά.Τα ΜΜΕ στην Τουρκία φαίνεται να έχουν «μοιραστεί» σχετικά με το πώς είναι η κατάσταση της υγείας του Ρετζέπ Ταγίπ Ερντογάν. Κάποια κάνουν λόγο ακόμα και για έμφραγμα του μυοκαρδίου, είδηση που πάντως διαψεύδει κατηγορηματικά η τουρκική προεδρία. Άλλες πληροφορίες, ανεπίσημες, αναφέρουν ότι έχει ένα πρόβλημα στο στομάχι του.Η τουρκική προεδρία, από την πλευρά της, επιμένει ότι ο Ρετζέπ Ταγίπ Ερντογάν είναι απλώς καταβεβλημένος από ένα απλό κρυολόγημα. Την ίδια ώρα πάντως, ακυρώθηκαν όλες οι δημόσιες εμφανίσεις του για σήμερα (27.04.2023), μαζί και εκείνη στον πυρηνικό σταθμό Ακουγιού, στην τελετή υποδοχής των καυσίμων που θα έρθουν από τη Ρωσία, στην οποία θα συμμετάσχει μέσω τηλεδιάσκεψης.Τον γύρο του κόσμου κάνει από το βράδυ της Τρίτης η συνέντευξη του Ρετζέπ Ταγίπ Ερντογάν στο τηλεοπτικό δίκτυο KANAL 7. Ο πρόεδρος της Τουρκίας ένιωσε μια έντονη αδιαθεσία, σε σημείο που διέκοψαν την live μετάδοση και ενώ κάποιος ακούστηκε να φωνάζει: «Ω, Θεέ μου».Η live συνέντευξη του Ρετζέπ Ταγίπ Ερντογάν διακόπηκε και μετά από περίπου 10 λεπτά εμφανίστηκε και πάλι, ζητώντας συγγνώμη από τους τηλεθεατές και αναφέροντας πως είχε κάποια στομαχική διαταραχή λόγω της κούρασης του προεκλογικού αγώνα.Η συνέντευξη του προέδρου της Τουρκίας έληξε εντός ολίγων λεπτών, καθώς ήταν εμφανώς καταβεβλημένος.Δείτε το βίντεο:Erdoğan’ın canlı yayınında apar topar reklama gidildi…Μερίδα των ΜΜΕ εμμένουν στα όσα αναφέρει η τουρκική προεδρία, υποστηρίζοντας ότι ο Ρετζέπ Ταγίπ Εντογάν απλά ταλαιπωρείται από ένα κρυολόγημα.Ο δημοσιογράφος Μελίκ Γιγιτέλ μιλώντας στο Haber Global τόνισε ότι«μίλησε ο διευθυντής επικοινωνίας της τουρκικής προεδρίας ο Φαχρετίν Αλτούν, καθώς υπήρξαν πληροφορίες πως (ο πρόεδρος) έπαθε ένα βαρύ έμφραγμα και πως νοσηλεύεται στο νοσοκομείο.Αυτές οι ψευδείς ειδήσεις άρχισαν να κυκλοφορούν από χθες».Την ίδια ώρα, άλλα ΜΜΕ κάνουν λόγο για πανικό αφού την ώρα του συμβάντος στο προεδρικό μέγαρο ακούστηκε να φωνάζουν: «Ω, Θέε μου!». Συγκεκριμένα,ο παρουσιαστής της Sozcu TV, Φατίχ Πορτακάλ αναρωτήθηκε:«Είναι μόνο ένα κρυολόγημα; Καθώς εκεί στη συνέντευξη υπάρχει κάποια δράση. Συμβαίνει κάτι και δεν το βλέπουμε. Όταν ακούς το ‘ω Θεέ μου’ εκφράζεται όταν συμβαίνει κάτι, το βλέπεις και το λες. Όταν υπάρχει πανικός. Σε διαφορετική περίπτωση όταν κάθεται κάποιος δεν καταλαβαίνεις πως κρυολόγησε ή δεν λες ‘ω Θεέ μου’. Εκεί συμβαίνει κάτι, υπάρχει ένα γεγονός και για αυτό λένε ‘ω Θεέ μου’. Έρχονται σε μας διάφορες πληροφορίες αλλά δεν μπορούμε να τις πούμε. Όμως γνωρίζουμε τις ενοχλήσεις του Ερντογάν. Υπήρχαν φήμες πως είναι επιληπτικός, όπως και ότι είχε χειρουργηθεί στο έντερο».Δείτε αναλυτικά στο παρακάτω βίντεο:Με πληροφορίες από ΣΚΑΪ"
newsit.gr,https://www.newsit.gr/kosmos/tourkia-meso-vinteo-tha-pareyrethei-o-erntogan-sta-egkainia-tou-pyrinikou-stathmou-sto-akougiou/3759543/,Τουρκία: Μέσω βίντεο θα παρευρεθεί ο Ερντογάν στα εγκαίνια του πυρηνικού σταθμού στο Άκουγιου,18:05 09/03/2023, Μεσω... βιντεο θα παρευρεθει ο Ερντογαν στα εγκαινια του πυρηνικου σταθμου στο Ακουγιου - Ακυρωσε και προεκλογικη συγκεντρωση,"Ο πρόεδρος της Τουρκίας, Ρετζέπ Ταγίπ Ερντογάν, ακύρωσε τις προγραμματισμένες δημόσιες εμφανίσεις του, και για την Πέμπτη (27.04.2023), για λόγους υγείας, ένα 24ωρο μετά την αδιαθεσία του κατά τη διάρκεια τηλεοπτικής συνέντευξης και ενώ απομένουν λίγες μόλις εβδομάδες μέχρι τις κρίσιμες εκλογές της 14ης Μαΐου.«Σήμερα θα ξεκουραστώ στο σπίτι, ύστερα από σύσταση των γιατρών μου», ανέφερε νωρίτερα ο 69χρονος Ερντογάν σε ανάρτησή του στο Twitter.Λίγες ώρες αργότερα, ο αντιπρόεδρος του Κόμματος Δικαιοσύνης και Ανάπτυξης (AKP), γνωστοποίησε ότι ο Εντογάν θα συμμετάσχει μέσω βιντεοσύνδεσης στην αυριανή τελετή για τα εγκαίνια του πυρηνικού σταθμού στο Άκουγιου και ότι αναβάλλεται επίσης η προεκλογική συγκέντρωση στη Μερσίνα.Το βράδυ της Τρίτης ο Ερντογάν υποχρεώθηκε να διακόψει ζωντανή τηλεοπτική συνέντευξη εξαιτίας αδιαθεσίας, που αργότερα αποδόθηκε σε στομαχικές διαταραχές.Ο Τούρκος πρόεδρος είχε προγραμματίσει να παραστεί στην τελετή στο Άκουγιου και τον προηγούμενο μήνα είχε αφήσει ανοικτό το ενδεχόμενο κοινής εμφάνισής του με τον ρώσο ομόλογό του Βλαντίμιρ Πούτιν. «Ο κ. Πούτιν ενδέχεται να έρθει στην Τουρκία για την τελετή των εγκαινίων. Ειδάλλως ενδέχεται να συμμετάσχει διαδικτυακά σε αυτήν», είχε πει ο Ερντογάν σε τηλεοπτική συνέντευξη που παραχώρησε στις 29 Μαρτίου.Βάσει χρονοδιαγράμματος, ο πρώτος αντιδραστήρας στο Άκουγιου θα τεθεί σε λειτουργία φέτος και το έργο δεν αναμένεται να ολοκληρωθεί πριν από το 2025. Η ανέγερση του πρώτου πυρηνικού σταθμού στην Τουρκία συμφωνήθηκε το 2010 με θυγατρική της ρωσικής κρατικής εταιρίας Rosatom. Ο πυρηνικός σταθμός στην επαρχία της Μερσίνας, στα νότια παράλια της Τουρκίας, θα έχει τέσσερις αντιδραστήρες συνολικής ισχύος 4,8 GW.Η εκλογική αναμέτρηση της 14ης Μαΐου αντιπροσωπεύει τη μεγαλύτερη πρόκληση για τον μακροβιότερο ηγέτη της σύγχρονης Τουρκίας, αφού οι δημοσκοπήσεις υποδηλώνουν ότι ο Ερντογάν απειλείται με ήττα, ύστερα από δύο δεκαετίες στην εξουσία.ΠΗΓΗ: ΑΠΕ-ΜΠΕ"
newsit.gr,https://www.newsit.gr/kosmos/erntogan-ksafniki-adiathesia-tou-proedrou-tis-tourkias-se-zontani-metadosi-diekopsan-ti-live-synenteyksi/3758606/,Ερντογάν: Ξαφνική αδιαθεσία του προέδρου της Τουρκίας σε ζωντανή μετάδοση – Διέκοψαν τη live συνέντευξη,18:05 09/03/2023," «Ω, Θεε μου!» - Πανικος στην Τουρκια με ξαφνικη αδιαθεσια του Ερντογαν σε ζωντανη μεταδοση, διεκοψαν την εκπομπη","Πανικός προκλήθηκε στην Τουρκία από την ξαφνική αδιαθεσία του Ρετζέπ Ταγίπ Ερντογάν την ώρα που έδινε συνέντευξη στο τηλεοπτικό δίκτυο KANAL 7. «Ω, Θεέ μου», φώναζε κάποιος κατά την διάρκεια της live μετάδοσης.Το περιστατικό σημειώθηκε εντός του προεδρικού μεγάρου της Τουρκίας και ενώ ο Ρετζέπ Ταγίπ Ερντογάν έδινε συνέντευξη. Κάποια στιγμή μάλιστα ακούστηκαν φωνές: «Ω, Θεέ μου».Μετά από περίπου 10 λεπτά ο Ρετζέπ Ταγίπ Ερντογάν εμφανίστηκε και πάλι, ζήτησε συγγνώμη από τους τηλεθεατές και ανέφερε πως είχε κάποια στομαχική διαταραχή λόγω της κούρασης του προεκλογικού αγώνα.Δείτε βίντεο:Erdoğan’ın canlı yayınında apar topar reklama gidildi…«Xθες και σήμερα είχαμε έντονη προεκλογική εκστρατεία. Λόγω αυτής της εκστρατείας φαίνεται πως έχω κρυολογήσει σοβαρά. Η αλήθεια είναι πως σκέφτηκα να ακυρώσω το αποψινό μου πρόγραμμα, αλλά αναρωτήθηκα μήπως αυτό παραξηγηθεί» είπε ο πρόεδρος της Τουρκίας.Και συνέχισε: «Είπα όμως το υποσχεθήκαμε και θα πάμε. Η αλήθεια είναι πως στην έντονη εργασία μας αντιμετωπίζουμε τέτοιες καταστάσεις. Απολογούμαι σε εσάς και στους τηλεθεατές μας».Η συνέντευξη του προέδρου της Τουρκίας έληξε εντός ολίγων λεπτών, καθώς ήταν εμφανώς καταβεβλημένος.Δείτε βίντεο:"
newsit.gr,https://www.newsit.gr/kosmos/tourkia-kai-syria-anathermainoun-tis-sxeseis-tous-me-mesolavites-ti-rosia-kai-to-iran/3758136/,Τουρκία και Συρία αναθερμαίνουν τις σχέσεις τους με «μεσολαβητές» τη Ρωσία και το Ιράν,18:05 09/03/2023, Τουρκια και Συρια αναθερμαινουν τις σχεσεις τους με «μεσολαβητες» τη Ρωσια και το Ιραν,"Στη Μόσχα πραγματοποιήθηκε σήμερα η συνάντηση των υπουργών Άμυνας Ρωσίας, Τουρκίας, Ιράν και Συρίας.Η συνάντηση εντάσσεται στο πλαίσιο της προσπάθειας της Τουρκίας να αποκαταστήσει τις διμερείς σχέσεις με την Συρία, σχέσεις που διερράγησαν και μετατράπηκαν σε εχθρότητα κατά τη διάρκεια του συριακού εμφυλίου πολέμου.Στην συνάντηση μετείχαν και οι επικεφαλής των υπηρεσιών πληροφοριών των τεσσάρων χωρών,Σύμφωνα με την ανακοίνωση του τουρκικού υπουργείου Άμυνας, οι τέσσερις υπουργοί και οι επικεφαλής των υπηρεσιών πληροφοριών συζήτησαν για την ενίσχυση της ασφάλειας στη Συρία και την εξομάλυνση των σχέσεων Άγκυρας – Δαμασκού.Από την πλευρά του το ρωσικό υπουργείο Άμυνας τόνισε πως και οι τέσσερις χώρες επιβεβαίωσαν “την επιθυμία τους στη διαφύλαξη της εδαφικής ακεραιότητας της Συρίας και στην ανάγκη να ενταθούν οι προσπάθειες για την ταχεία επιστροφή των Σύρων προσφύγων στην πατρίδα τους”."
newsit.gr,https://www.newsit.gr/kosmos/tourkia-kyma-syllipseon-kourdon-enopsei-eklogon-apopeira-klopis-tis-kalpis-kai-tis-laikis-voulisis/3758150/,Τουρκία: Κύμα συλλήψεων Κούρδων ενόψει εκλογών – «Απόπειρα κλοπής της κάλπης και της λαϊκής βούλησης»,18:05 09/03/2023, Κυμα συλληψεων Κουρδων ενοψει εκλογων στην Τουρκια - «Αποπειρα κλοπης της καλπης και της λαικης βουλησης»,"Το καθεστώς του Ρετζέπ Ταγίπ Ερντογάν στην Τουρκία βρίσκεται έναν… καλό τρόπο για να περιορίσει την δύναμη των Κούρδων ψηφοφόρων στις εκλογές της 14ης Μαΐου και να τους τρομοκρατήσει ενόψει της κάλπης και στο πλαίσιο αυτό οι αρχές έχουν ξεκινήσει κύμα συλλήψεων υπό τον μανδύα επιχείρησης κατά της τρομοκρατίας. Οι… αντιφρονούντες πάντως, έχουν αρχίσει τις φωνές και μιλάνε για «απόπειρα κλοπής της κάλπης και της λαϊκής βούλησης».Τουλάχιστον 110 άνθρωποι συνελήφθησαν σήμερα (25.4.2023) στην Τουρκία στο πλαίσιο «αντιτρομοκρατική επιχείρησης» με στόχο το Εργατικό Κόμμα του Κουρδιστάν (PKK), η οποία καταγγέλλεται από τους Κούρδους που ζουν στην γειτονική χώρα ως «απόπειρα εκφοβισμού» τρεις εβδομάδες πριν από τις εκλογές.Η επιχείρηση, που διεξήχθη ταυτοχρόνως από την αστυνομία σε 21 επαρχίες της Τουρκίας, μεταξύ των οποίων αυτή του Ντιγιάρμπακιρ, στην νοτιοανατολική Τουρκία, όπου η πλειονότητα των κατοίκων είναι Κούρδοι, ήταν πρωτοφανούς κλίμακας, σύμφωνα με τον δικηγορικό σύλλογο του Ντιγιάρμπακιρ, με τον οποίο επικοινώνησε το AFP.Ο Σύλλογος υπολογίζει ότι «ο συνολικός αριθμός των συλλήψεων μπορεί να φτάνει τις 150», ενώ μεταξύ των συλληφθέντων βρίσκονται τουλάχιστον «περίπου 20 δικηγόροι, 5δημοσιογράφοι, 3 ηθοποιοί του θεάτρου και ένας πολιτικός».Επίσης, σύμφωνα με τον δικηγορικό σύλλογο, στους δικηγόρους απαγορεύτηκε οποιαδήποτε επαφή με τους πελάτες τους για ένα 24ωρο.Οι Δημοσιογράφοι Χωρίς Σύνορα (RSF) ανακοίνωσαν από την πλευρά τους ότι «11 δημοσιογράφοι συνελήφθησαν», μεταξύ των οποίων υπεύθυνοι του κουρδικού πρακτορείου ειδήσεων Mésopotamia καθώς και υπεύθυνοι πολλών εκδόσεων.Ο πρόεδρος του δικηγορικού συλλόγου του Ντιγιάρμπακιρ Ναχίτ Ερέν κατήγγειλε σε ανακοίνωσή του «απόπειρα εκφοβισμού των Κούρδων ψηφοφόρων».«Δεν μπορούμε να πούμε ότι πρόκειται για μια ανεξάρτητη επιχείρηση που δεν συνδέεται με την πολιτική ατζέντα της χώρας. Η επιχείρηση δείχνει να συνιστά εκφοβισμό των Κούρδων ψηφοφόρων», σημείωσε.#Turkish police have arrested 110 #Kurds on Tuesday for suspected connections with the PKK, according to security sources. The raids took place across 21 provinces, with a focus on #Diyarbakir, the largest Kurdish city in southeast TurkeyFile photo: Reuters pic.twitter.com/m7WffWgmSD— Zoom News (@zoomnewskrd) April 25, 2023#Turkish police have arrested 110 #Kurds on Tuesday for suspected connections with the PKK, according to security sources. The raids took place across 21 provinces, with a focus on #Diyarbakir, the largest Kurdish city in southeast TurkeyFile photo: Reuters pic.twitter.com/m7WffWgmSDΣύμφωνα με το δημόσιο τηλεοπτικό δίκτυο TRT, οι συλληφθέντες είναι ύποπτοι για χρηματοδότηση του PKK – το οποίο έχει χαρακτηριστεί τρομοκρατική οργάνωση από την Άγκυρα και τους δυτικούς συμμάχους της και έχει απαγορευτεί στη χώρα – ή για στρατολόγηση νέων μελών.Οι ύποπτοι φέρεται να μεταβίβασαν χρήματα στο PKK μέσω εταιρειών που δραστηριοποιούνται σε δήμους που διοικούνται από το κύριο φιλοκουρδικό κόμμα της Τουρκίας, το Κόμμα της Δημοκρατίας των Λαών (HDP), σημείωσε το TRT.«Τα σπίτια πολλών ανθρώπων, μεταξύ των οποίων δημοσιογράφοι, δικηγόροι και επικεφαλής μη κυβερνητικών οργανώσεων, ερευνήθηκαν τις πρώτες πρωινές ώρες», σημείωσε επίσης η μη κυβερνητική οργάνωση υπεράσπισης των ελευθεριών MLSA.Bουλευτής του HDP δήλωσε επίσης ότι δεκάδες πολιτικοί, συμπεριλαμβανομένων υψηλόβαθμων μελών του κόμματός του, δημοσιογράφοι, καλλιτέχνες και δικηγόροι βρίσκονται μεταξύ αυτών που συνελήφθησαν σήμερα το πρωί στο Ντιγιάρμπακιρ και συνέδεσε τις συλλήψεις αυτές με τις εκλογές της 14ης Μαΐου στη χώρα.«Παραμονές των εκλογών, υπό τον φόβο απώλειας της εξουσίας, κατέφυγαν ξανά σε επιχειρήσεις συλλήψεων», σημείωσε ο βουλευτής του HDP Ταγίπ Τεμέλ σε ανάρτησή του στο Twitter.Η επιχείρηση αυτή, που είχε στόχο ανθρώπους που κατηγορούνται για σχέσεις με το PKK, έγινε λιγότερο από τρεις εβδομάδες πριν από τις προεδρικές και βουλευτικές εκλογές στην Τουρκία, οι οποίες αντιπροσωπεύουν την μεγαλύτερη εκλογική πρόκληση που έχει αντιμετωπίσει ο πρόεδρος Ρετζέπ Ταγίπ Ερντογάν από τότε που το Κόμμα του Δικαιοσύνης και Ανάπτυξης (AKP) ανέβηκε στην εξουσία το 2002.Η αντιπολίτευση κατεβαίνει με ένα ενωμένο μέτωπο έξι κομμάτων, που όρισε έναν υποψήφιο για την προεδρία, τον Κεμάλ Κιλιτσντάρογλου, ο οποίος υποστηρίζεται και από το φιλοκουρδικό Κόμμα της Δημοκρατίας των Λαών.Το HDP, ο υποψήφιος του οποίου στις προεδρικές του 2018 ήρθε τρίτος με 8,4% των ψήφων, θεωρείται ρυθμιστής των εκλογών της 14ης Μαΐου που προαναγγέλλονται αμφίρροπες.Opposing the government in Turkey comes with a high cost, especially for Kurds: Police have detained 110 Kurdish journalists, politicians, lawyers, and artists in dawn raids 19 days before presidential and parliamentary electionshttps://t.co/WDJSDeEucy— Alin Ozinian (@AlinOzinian) April 25, 2023Opposing the government in Turkey comes with a high cost, especially for Kurds: Police have detained 110 Kurdish journalists, politicians, lawyers, and artists in dawn raids 19 days before presidential and parliamentary electionshttps://t.co/WDJSDeEucyΣε ανακοίνωσή του το κόμμα κατήγγειλε «επιχείρηση κλοπής της κάλπης και της λαϊκής βούλησης» και μίλησε για «πανικό» της κυβέρνησης καθώς πλησιάζουν οι εκλογές.Το HDP είναι η τρίτη πολιτική δύναμη της χώρας και το δεύτερο κόμμα της αντιπολίτευσης στο κοινοβούλιο. Ο συμπρόεδρός του Σελαχατίν Ντεμιρτάς, βρίσκεται στη φυλακή από το 2016 για «τρομοκρατική προπαγάνδα».«Δεν θα μπορέσουν να αποτρέψουν την έλευση της ειρήνης, της ευημερίας και της δημοκρατίας», ανέφερε στον λογαριασμό του στο Twitter.Το HDP απειλείται εξάλλου με κλείσιμο. Εισαγγελέας, που το κατηγορεί ότι συνδέεται με το PKK, ζήτησε τον Ιανουάριο από το Συνταγματικό Δικαστήριο της Τουρκίας να το θέσει εκτός νόμου."
newsit.gr,https://www.newsit.gr/kosmos/tourkia-mazikes-syllipseis-politikon-dikigoron-kai-dimosiografon-gia-tromokratia/3757882/,"Τουρκία: Μαζικές συλλήψεις πολιτικών, δικηγόρων και δημοσιογράφων για «τρομοκρατία»",18:05 09/03/2023," Μαζικες συλληψεις πολιτικων, δικηγορων και δημοσιογραφων για «τρομοκρατια» λιγο πριν τις εκλογες στην Τουρκια","Πολιτικοί, δικηγόροι και δημοσιογράφοι συνελήφθησαν σήμερα στην Τουρκία, στο πλαίσιο της νέας «αντιτρομοκρατικής» επιχείρησης με στόχο το Εργατικό Κόμμα του Κουρδιστάν (PKK).Η επιχείρηση για το PKK διεξήχθη σε 21 επαρχίες της Τουρκίας, μεταξύ των οποίων το Ντιγιάρμπακιρ, στο νοτιοανατολικό τμήμα της χώρας, όπου η πλειονότητα των κατοίκων είναι Κούρδοι, και είχε στο στόχαστρο πολλούς δικηγόρους και δημοσιογράφους, σύμφωνα με την μη κυβερνητική οργάνωση υπεράσπισης των ελευθεριών MLSA.Η επιχείρηση αυτή, που είχε στόχο ανθρώπους που κατηγορούνται για σχέσεις με το εκτός νόμου PKK, έγινε λιγότερο από τρεις εβδομάδες πριν από τις προεδρικές και βουλευτικές εκλογές στην Τουρκία, οι οποίες αντιπροσωπεύουν την μεγαλύτερη εκλογική πρόκληση που έχει αντιμετωπίσει ο πρόεδρος Ρετζέπ Ταγίπ Ερντογάν από τότε που το Κόμμα του Δικαιοσύνης και Ανάπτυξης (AKP) ανέβηκε στην εξουσία το 2002.Η αντιπολίτευση κατεβαίνει με ένα ενωμένο μέτωπο έξι κομμάτων, που όρισε έναν υποψήφιο για την προεδρία, τον Κεμάλ Κιλιτσντάρογλου, ο οποίος υποστηρίζεται και από το φιλοκουρδικό Κόμμα της Δημοκρατίας των Λαών (HDP).“Παραμονές των εκλογών, υπό τον φόβο απώλειας της εξουσίας, κατέφυγαν ξανά σε επιχειρήσεις συλλήψεων”, σημείωσε ο βουλευτής του HDP Ταγίπ Τεμέλ σε ανάρτησή του στο Twitter.Όπως σημείωσε ο ίδιος, δεκάδες πολιτικοί, συμπεριλαμβανομένων υψηλόβαθμων μελών του κόμματός του, δημοσιογράφοι, καλλιτέχνες και δικηγόροι βρίσκονται μεταξύ αυτών που συνελήφθησαν σήμερα το πρωί στο Ντιγιάρμπακιρ.Σύμφωνα με τον δικηγορικό σύλλογο του Ντιγιάρμπακιρ, ο οποίος ρωτήθηκε από το AFP, “ο συνολικός αριθμός των συλλήψεων θα μπορούσε να φτάσει τις 150”, ενώ μεταξύ των συλληφθέντων βρίσκονται τουλάχιστον “καμιά εικοσαριά δικηγόροι, πέντε δημοσιογράφοι, τρεις ηθοποιοί του θεάτρου και ένας πολιτικός”.Επίσης σύμφωνα με τον δικηγορικό σύλλογο, στους δικηγόρους απαγορεύτηκε οποιαδήποτε επαφή με τους πελάτες τους για ένα 24ωρο.“Τα σπίτια πολλών ανθρώπων, μεταξύ των οποίων δημοσιογράφοι, δικηγόροι και επικεφαλής μη κυβερνητικών οργανώσεων, ερευνήθηκαν τις πρώτες πρωινές ώρες”, σημείωσε επίσης η μκο MLSA."
newsit.gr,https://www.newsit.gr/politikh/ypourgeio-eksoterikon-gia-tsavousoglou-den-tha-epitrepsoume-i-esoteriki-tous-antiparathesi-na-ginei-dialogos-elladas-tourkias/3757798/,Υπουργείο Εξωτερικών για Τσαβούσογλου: Δεν θα επιτρέψουμε η εσωτερική τους αντιπαράθεση να γίνει διάλογος Ελλάδας – Τουρκίας,18:05 09/03/2023, Απαντηση υπ. ΕΞωτερικων σε Τσαβουσογλου: Δεν θα επιτρεψουμε η εσωτερικη τους αντιπαραθεση να γινει διαλογος Ελλαδας - Τουρκιας,"Απάντηση στις δηλώσεις του Υπουργού Εξωτερικών της Τουρκίας έδωσε ο Μεβλούτ Τσαβούσογλου έδωσε το Υπουργείο Εξωτερικών.Ο Εκπρόσωπος του Υπουργείου Εξωτερικών, Γιώργος Αρναούτης, απαντώντας σε ερώτηση δημοσιογράφου ξεκαθάρισε πως «οι θέσεις μας είναι γνωστές. Η διαφορά μας είναι μία. Δεν θα επιτρέψουμε η εσωτερική πολιτική αντιπαράθεση στην Τουρκία να μετατραπεί σε δημόσιο διάλογο μεταξύΕλλάδος και Τουρκίας».Η απάντηση αφορά στις δηλώσεις του Μεβλούτ Τσαβούσογλου, ο οποίος είπε πως «υπάρχουν νησάκια και βραχονησίδες των οποίων η κυριότητα δεν είναι σαφής».Δεν παρέλειψε να αναφερθεί στις δηλώσεις της Προέδρου της Δημοκρατίας, Κατερίνας Σακελλαροπούλου, και του υπουργού Άμυνας, Νίκου Παναγιωτόπουλου, για τη Γενοκτονία των Αρμενίων, τονίζοντας ότι «δεν είναι δική τους δουλειά τέτοιου είδους τοποθετήσεις προκαλούν «σκαμπανεβάσματα στις ελληνοτουρκικές σχέσεις»."
newsit.gr,https://www.newsit.gr/kosmos/tsavousoglou-yparxoun-nisakia-kai-vraxonisides-ton-opoion-i-kyriotita-den-einai-safis/3757584/,Τσαβούσογλου: Υπάρχουν νησάκια και βραχονησίδες των οποίων η κυριότητα δεν είναι σαφής,18:05 09/03/2023, Τσαβουσογλου: Υπαρχουν νησακια και βραχονησιδες των οποιων η κυριοτητα δεν ειναι σαφης,"Στην επιθετική ρητορική κατά της Ελλάδας επέστρεψε ο υπουργός Εξωτερικών της Τουρκίας, Μεβλούτ Τσαβούσογλου, σε συνέντευξη που παραχώρησεστο κανάλι TV100.Ο Μεβλούτ Τσαβούσογλου επανέλαβε ότι υπάρχουν νησάκια και βραχονησίδες υπό αδιευκρίνιστο καθεστώς, ενώ δεν παρέλειψε να αναφερθεί στις σημερινές δηλώσεις της Προέδρου της Δημοκρατίας, Κατερίνας Σακελλαροπούλου, και του υπουργού Άμυνας, Νίκου Παναγιωτόπουλου, για τη Γενοκτονία των Αρμενίων, τονίζοντας ότι “δεν είναι δική τους δουλειά” και τέτοιου είδους τοποθετήσεις προκαλούν «σκαμπανεβάσματα στις ελληνοτουρκικές σχέσεις».«Υπήρξε κρίση Ιμίων; Υπήρξε. Τότε, οι κυβερνήσεις είπαν “ας ξεκινήσουμε διερευνητικές συνομιλίες”. Κι εμείς τις συνεχίσαμε. Επειδή ήταν ένα θετικό βήμα. Συζητάμε το πώς να λύσουμε αυτά τα προβλήματα. Αλλά τώρα, όταν απαιτείς εναέριο χώρο 10 μιλίων πάνω από χωρικά ύδατα 6 μιλίων και το αεροσκάφος μας εισέρχεται σε αυτόν τον εναέριο χώρο, σε αυτά τα 4 μίλια, που διεκδικούν, αλλά δεν είναι δικά τους, αυτό αντίκειται στο διεθνές δίκαιο. Και τότε αρχίζουν και λένε “τον παραβιάσατε”.Ομοίως, υπάρχουν νησάκια και βραχονησίδες των οποίων η κυριότητα δεν είναι σαφής, μιλάω για τις συνθήκες της Λωζάνης το ’23 και των Παρισίων το ‘47, των οποίων η κυριαρχία δεν καθορίζεται με σαφήνεια από τις συμφωνίες. Εμείς λέμε δικαίως ότι “είναι δικές μας”. Η Ελλάδα λέει επίσης ότι είναι “δικές μας” και τότε ξεσπάει ένταση», είπε ο Τούρκος υπουργός Εξωτερικών.Και συνέχισε: «Πέρυσι, όπως γνωρίζετε, στις 14 Μαρτίου, ο πρόεδρός μας είχε ένα γεύμα με τον Μητσοτάκη στην Κωνσταντινούπολη και μετά από αυτό το γεύμα είπε: “Ας ενισχύσουμε το διάλογο μεταξύ μας, ας μην εμπλέκουμε άλλες χώρες ανάμεσά μας”, δηλαδή ας προσπαθήσουμε να λύσουμε τα προβλήματά μας σε διμερές επίπεδο, είτε να γίνει αυτό με διπλωματία, είτε με διαπραγματεύσεις, είτε μέσω δικαστηρίου. Μιλάω για πέρυσι. Αλλά όταν ο Μητσοτάκης πήγε στην Ουάσιγκτον και άσκησε πιέσεις εναντίον για τα F-16 μας, ο πρόεδρός μας -αναπόφευκτα- θύμωσε.Τώρα, με το σεισμό, έχουμε εισέλθει και πάλι σε μια περίοδο εξομάλυνσης. Την τελευταία φορά που συναντηθήκαμε, τους είπαμε ότι μια εβδομάδα μετά από εμάς έχετε εκλογές. Αφού τελειώσουν οι εκλογές, ας συζητήσουμε πώς θα λύσουμε αυτά τα θέματα σε ένα πιο ειλικρινές περιβάλλον. Με άλλα λόγια, καταλήξαμε σε μια συμφωνία. Αλλά αύριο όλο και κάτι άλλο συμβαίνει, ξεσπά ένταση… Να σήμερα πάλι, λες και είναι δική τους δουλειά να ασχολούνται, και η πρόεδρος της Δημοκρατίας και ο υπουργός Άμυνας έκαναν δηλώσεις για τη λεγόμενη ‘γενοκτονία’. Ο υπουργός Άμυνάς τους επισκέφθηκε πρόσφατα την Τουρκία. Δηλ., μπορεί να υπάρχουν σκαμπανεβάσματα στις σχέσεις. Όσο δεν λύνονται αυτά τα προβλήματα με την Ελλάδα, άλλοτε θα τρωγόμαστε, όπως το θέτετε, σαν τους παπάδες και άλλοτε θα υπάρχει μια πιο θετική ατμόσφαιρα»."
newsit.gr,https://www.newsit.gr/politikh/nikos-dendias-gia-sxeseis-me-tourkia-i-ellada-den-einai-afelis-xamila-tin-mpala/3755807/,"Νίκος Δένδιας για σχέσεις με Τουρκία: «Η Ελλάδα δεν είναι αφελής, χαμηλά την μπάλα»",18:05 09/03/2023," Νικος Δενδιας για σχεσεις με Τουρκια: «Η Ελλαδα δεν ειναι αφελης, χαμηλα την μπαλα»","Η Τουρκία μπορεί να έχει αλλάξει στάση στις σχέσεις της με την Ελλάδα μετά τον φονικό σεισμό, αλλά ο Νίκος Δένδιας ξεκαθάρισε ότι η χώρα «δεν είναι αφελής». Βλέπει με μεγάλη προσοχή βλέπει τις εξελίξεις στα ελληνοτουρκικά και περιμένει τις εκλογές για να δει ποια θα είναι η εικόνα στις σχέσεις των δυο χωρών.«Ούτε η Ελλάδα είναι αφελής. Δεν ισχυρίζομαι ότι η Τουρκία είναι αφελής. Θέλει πολύ μεγάλη προσοχή. Θα δούμε μετά τις εκλογές αν αυτό το μήνα του μέλιτος που ζούμε τώρα, θα τον συνεχίσει η τουρκική πολιτική ή θα αναστρέψει πορεία στα πιο συνήθη», ανέφερε ο υπουργός Εξωτερικών, Νίκος Δένδιας, μιλώντας στον τηλεοπτικό σταθμό ΣΚΑΙ.Σε αυτό το πλαίσιο, ο Νίκος Δένδιας προέταξε την ανάγκη να προστατευθεί το κλίμα που έχει δημιουργηθεί ανάμεσα σε Ελλάδα και Τουρκία για να μπορέσουν και οι δύο κοινωνίες, και η ελληνική και η τουρκική, να εκφράσουν την άποψή τους χωρίς τον φόβο επεισοδίου και δεύτερον, οι επόμενες κυβερνήσεις που θα προέλθουν από τις εκλογές να διαχειριστούν πλέον το ζήτημα μήπως υπάρχει μια ελπίδα επίλυσης της ελληνοτουρκικής διαφοράς. «Μέχρι εκεί. Χαμηλά την μπάλα και με προσοχή και με σεβασμό στην κοινωνία που θα εκφράσει την άποψη της», επισήμανε επιπροσθέτως.Κάνοντας μια σύντομη αναδρομή, ο Νίκος Δένδιας αναφέρθηκε στην ομιλία του πρωθυπουργού στο Κογκρέσο χαρακτηρίζοντάς την εξαιρετική και δήλωσε ότι αισθάνεται τυχερός που ήταν εκεί και την παρακολούθησε ζωντανά. «Δεν καταλαβαίνω ακόμα γιατί η Τουρκία την προσέλαβε αρνητικά», συμπλήρωσε ο υπουργός.Επίσης, ο υπουργός Εξωτερικών υπογράμμισε πως αυτή τη στιγμή η χώρα κινείται σε ένα διαφορετικό πλαίσιο απ’ ό,τι εδώ και κάποια χρόνια, με ένα μεγάλο κεκτημένο, μια ευρύτερη εθνική κατανόηση για τις βασικές γραμμές της εξωτερικής μας πολιτικής. «Αυτά τα τέσσερα χρόνια επί της κυβέρνησης Μητσοτάκη υπήρξε μια ευρύτερη ενημέρωση των πολιτικών κομμάτων, με εντολή του πρωθυπουργού, από εμένα διαρκώς και μια ευρύτερη κατανόηση στο πού πρέπει να πάει η χώρα. Δεν υπάρχει ποτέ απόλυτη συμφωνία, αλλά έχει σημασία να είμαστε μονιασμένοι» ανέφερε και τόνισε: «Όταν είμαστε όλοι μαζί, καταφέρνουμε πολύ περισσότερα. Αυτό το αφήνουμε ως παρακαταθήκη στην επόμενη κυβέρνηση», τόνισε.Για τον φράχτη στον Έβρο, είπε πως ο ΣΥΡΙΖΑ πρόβαλε αυτά που είχε πει ο ίδιος το 2018. «Σωστά τα είπα το 2018. Δεν αναιρώ κάτι από αυτό που είπα. Όμως το 2018 μέχρι το 2022 έχει έναν ενδιάμεσο σταθμό, που λέγεται 2020. Όποιος θυμηθεί τι έγινε το 2020 όταν είδε το μεταναστευτικό όχι ως μεταναστευτικό, αλλά ως όπλο εναντίον της Ευρώπης και της χώρας, καταλαβαίνει πλέον υπάρχει μια διαφορετική προτεραιότητα. Αυτό είναι προφανές» σημείωσε.Τέλος, αναφερθείς στα οικονομικά στοιχεία, όπως στην αύξηση του ΑΕΠ, στη μείωση του χρέους και στο πρωτογενές πλεόνασμα, ο Νίκος Δένδιας έκανε λόγο για επιτυχημένη οικονομική διαχείριση."
newsit.gr,https://www.newsit.gr/kosmos/ipa-antitheti-i-elliniki-omada-tis-voulis-ton-antiprosopon-stin-polisi-F16-stin-tourkia/3755606/,ΗΠΑ: Αντίθετη η ελληνική ομάδα της Βουλής των Αντιπροσώπων στην πώληση F16 στην Τουρκία,18:05 09/03/2023, Αντιθετη η ελληνικη ομαδα της Βουλης των Αντιπροσωπων των ΗΠΑ στην πωληση F16 στην Τουρκια,"Τα ηγετικά στελέχη της Ελληνικής Ομάδας στη Βουλή των Αντιπροσώπων (Hellenic Caucus) των ΗΠΑ εξέφρασαν ξανά την αντίθεση τους στην απόφαση της κυβέρνησης Μπάιντεν να προχωρήσει με την προγραμματισμένη πώληση αναβαθμίσεων λογισμικού ηλεκτρονικών συστημάτων στην Τουρκία για τον υπάρχοντα στόλο των F16.Παρόλο που αναγνωρίζουν ότι το συγκεκριμένο πακέτο για τα F16 στην Τουρκία περιέχει απλώς ορισμένες βασικές αναβαθμίσεις που θα βελτιώσουν την επικοινωνία εντός του ΝΑΤΟ, οι Αμερικανοί νομοθέτες επισημαίνουν ότι ο πρόεδρος Ερντογάν συνεχίζει να επιμένει στην ίδια αποσταθεροποιητική συμπεριφορά που απειλεί στα συμφέροντα των ΗΠΑ.«Είμαι απογοητευμένος που η κυβέρνηση προχώρησε σε αυτήν την πώληση χωρίς να αντιμετωπίσει πλήρως την απερίσκεπτη συμπεριφορά της Τουρκίας στο Αιγαίο. Είμαι ανακουφισμένος ότι αυτή η πώληση δεν περιλαμβάνει κιτ εκσυγχρονισμού F-16, αλλά η κυβέρνηση πρέπει να αντιμετωπίσει τους κινδύνους συνεγκατάστασης και τις ανησυχίες της αρχιτεκτονικής ασφάλειας του ΝΑΤΟ που έχω εκφράσει προηγουμένως όσο η Τουρκία συνεχίζει να κατέχει το ρωσικό πυραυλικό σύστημα S-400. Μέχρι τότε, θα συνεχίσω να εργάζομαι σε δικομματικό επίπεδο με τα μέλη της ομάδας μας για να αντιταχθώ στην πώληση κιτ εκσυγχρονισμού F-16 και νέων F-16 στην Τουρκία».«Ο πρόεδρος Ερντογάν έχει γίνει διαβόητος για την πολεμική ρητορική του και τον ρόλο του αποσταθεροποιητικού παράγοντα στην Ανατολική Μεσόγειο. Πρέπει να λογοδοτήσει για την αυξημένη επιθετικότητά του και τη συμπεριφορά του που υπονομεύει τα συμφέροντα των ΗΠΑ και να μην ανταμειφθεί με οποιαδήποτε στρατιωτική πώληση. Οι Ηνωμένες Πολιτείες πρέπει να παραμείνουν σταθερές στη δέσμευσή τους να μην παρέχουν στην Τουρκία όπλα που στη συνέχεια θα χρησιμοποιήσει για να απειλεί τους ειρηνικούς γείτονές της».«Πριν από σχεδόν ένα χρόνο, ο πρωθυπουργός Μητσοτάκης μίλησε ενώπιον του Κογκρέσου για να τονίσει την ισχυρή διμερή σχέση μεταξύ ΗΠΑ και Ελλάδας και να τονίσει την αδικαιολόγητη επιθετικότητα του Ερντογάν και τις χιλιάδες παράνομες υπερπτήσεις πάνω από ελληνικά νησιά. Ο Ερντογάν επέλεξε επίσης να ευθυγραμμιστεί με τον Ραΐσι του Ιράν και τον Βλαντιμίρ Πούτιν της Ρωσίας. Με απλά λόγια, δεν μπορεί να είναι αξιόπιστος. Ως περήφανη Ελληνοαμερικανίδα και μέλος της Ελληνικής Ομάδας στη Βουλή των Αντιπροσώπων, με ανησυχεί εξαιρετικά το γεγονός ότι η κυβέρνηση Μπάιντεν αγνοεί αυτές τις ενέργειες και τις προειδοποιήσεις μας. Συντάσσομαι με τους Ελληνιστές συναδέλφους μου στην καταδίκη αυτής της πώλησης και ενθαρρύνω τους συναδέλφους μου να σκεφτούν προσεκτικά πριν εγκρίνουν οποιεσδήποτε μελλοντικές πωλήσεις στην Τουρκία».«Οι συνάδελφοί μου στην Ελληνική Ομάδα και εγώ έχουμε προτρέψει τον πρόεδρο Μπάιντεν και το Στέιτ Ντιπάρτμεντ να μην επιβραβεύσουν την Τουρκία με F-16 για τη συνεχή παραβίαση της εδαφικής κυριαρχίας της Ελλάδας. Ενώ αυτές οι αναβαθμίσεις λογισμικού για τον τρέχοντα στόλο τους θα βελτιώσουν τις επικοινωνίες με το ΝΑΤΟ και τη συνολική ασφάλεια, η κυβέρνηση Μπάιντεν χρειάζεται ακόμα να εξηγήσει πώς εργάζονται για να αποθαρρύνουν τις ανταγωνιστικές ενέργειες της Τουρκίας προς τον σύμμαχό μας στο ΝΑΤΟ και δημοκρατικό εταίρο, την Ελλάδα. Υπάρχουν πάρα πολλά ζητήματα για να προχωρήσει οποιαδήποτε πώληση F-16».Πηγή: ΑΠΕ – ΜΠΕ"
newsit.gr,https://www.newsit.gr/politikh/nikos-dendias-prostasia-sto-kalo-klima-me-tin-tourkia-na-synexistei-meta-tis-ekloges/3755571/,Νίκος Δένδιας: Προστασία στο καλό κλίμα με την Τουρκία – Να συνεχιστεί μετά τις εκλογές,18:05 09/03/2023, Νικος Δενδιας: Προστασια στο καλο κλιμα με την Τουρκια – Να συνεχιστει μετα τις εκλογες,"Η ελπίδα εξεύρεσης λύσης στις διαφορές Ελλάδας και Τουρκίας υπάρχει εφόσον η Άγκυρα μετατρέψει την πρακτική που ακολουθεί τώρα στο Αιγαίο σε συλλογική κουλτούρα αντιμετώπισης της ελληνοτουρκικής διαφοράς, τόνισε ο υπουργός Εξωτερικών, Νίκος Δένδιας.Μιλώντας στην τηλεόραση του Star, ο Νίκος Δένδιας αναγνώρισε ότι οι πιθανότητες να λυθούν οι διαφορές με την Τουρκία με αυτόν τον τρόπο δεν είναι πολλές αλλά σημείωσε ότι «θα ήταν πραγματικά έγκλημα να μην το διερευνήσουμε».Αποτυπώνοντας το σημερινό κλίμα στις σχέσεις μεταξύ Ελλάδας και Τουρκίας, ο υπουργός Εξωτερικών είπε ότι «βλέπουμε κάτι το οποίο είναι μοναδικό. Βλέπουμε επί μήνες μηδενική τουρκική πτητική δραστηριότητα στο Αιγαίο. Αυτό η χώρα δεν το είχε δει από το 1974 και μετά. Χωρίς να σημαίνει αυτό ότι είμαστε αφελείς, ότι δεν γνωρίζουμε τις πάγιες τουρκικές θέσεις, τις πάγιες τουρκικές διεκδικήσεις».Μάλιστα, αναρωτώμενος τι πρέπει να κάνουμε, προέταξε: «Να προστατεύσουμε το καλό κλίμα, να το παραδώσουμε στην κυβέρνηση που θα προκύψει στην Ελλάδα μετά τις εκλογές -ελπίζουμε ότι θα είμαστε εμείς-, ώστε σε αυτό το καλό κλίμα να γίνει μια προσπάθεια επανεξέτασης της διαφοράς μας με την Τουρκία».Εν συνεχεία, η συνέντευξη περιστράφηκε στην εσωτερική πολιτική ενόψει των εκλογών. Σε ερώτηση για την αυτοδυναμία και τη δυνατότητα συνεργασίας των κομμάτων, ο Ν. Δένδιας επανέλαβε πως η ΝΔ καταθέτει μια πρόταση πακέτο που έχει τρία διαφορετικά στοιχεία: «εκλογικό σύστημα, κόμμα που νομίζουμε ότι είναι ορθό και χρήσιμο να κυβερνήσει τον τόπο και έχει και υποψήφιο πρωθυπουργό, τον νυν πρωθυπουργό. Ενισχυμένη αναλογική, ΝΔ, νυν πρωθυπουργός. Αυτό είναι πακέτο».Επιπλέον, υπογράμμισε πως «οφείλουμε να επιδιώξουμε το μέγιστο αποτέλεσμα από την πρώτη Κυριακή» και ότι «αυτός είναι ο σκοπός μας, αυτή πρέπει να είναι η ατζέντα».Στο σχόλιο της δημοσιογράφου Μάρας Ζαχαρέα πως θα πάμε σε εκλογές με απλή αναλογική και άρα οι συνεργασίες προκύπτουν εκ των συνθηκών, τουλάχιστον μετά την πρώτη κάλπη, ο Νίκος Δένδιας είπε: «Αν η κοινωνία δεν εγκρίνει με την πλειοψηφία που εμείς θα θέλαμε την πρότασή μας την πρώτη Κυριακή, από εκεί και πέρα υπάρχουν διάφορα ενδεχόμενα τα οποία θα πρέπει να τα δούμε. Αλλά δεν βλέπω κανέναν λόγο να αρχίσουμε να τα συζητάμε από τώρα.Εν πάση περιπτώσει, βεβαίως δεν υπάρχει καμία πιθανότητα να μπορέσει να δημιουργηθεί κυβέρνηση στη χώρα χωρίς να συμμετέχει η ΝΔ». Είναι προφανές ότι η ΝΔ θα είναι το πρώτο κόμμα, σημείωσε και συμπλήρωσε: «Μπορεί η πρώτη κάλπη να εκπλήξει, εμάς ευχάριστα, κάποιους άλλους δυσάρεστα».Σε ό,τι αφορά την υπόθεση Γεωργούλη, ο Νίκος Δένδιας είπε πως ο πρωθυπουργός έχει απόλυτο δίκιο και σημείωσε: «Είναι καλό η ηθικολογία να πάει στην μπάντα. Αυτά τα οποία ο ΣΥΡΙΖΑ έκανε στο παρελθόν εναντίον της ΝΔ τα βρίσκει σήμερα μπροστά του. Δεν νομίζω ότι αξίζει ο πολιτικός διάλογος να κατεβαίνει σε ένα επίπεδο στείρας αντιπαράθεσης, που έχει να κάνει με θέματα, στο τέλος, ποινικού δικαίου».Περαιτέρω, προέταξε πως τα δικαιώματα της γυναίκας πρέπει να προστατεύονται και ότι οποιαδήποτε γυναίκα έχει πέσει θύμα οποιασδήποτε επίθεσης, οποιασδήποτε άσκησης βίας, ακόμη και λεκτικής βίας, πρέπει να μπορεί να βρει το δίκιο της μέσα από τους υπάρχοντες μηχανισμούς.Ερωτηθείς για τον τρόπο εκλογής των ευρωβουλευτών και αν ήρθε η ώρα για λίστα, ο Νίκος Δένδιας απάντησε ότι μπορεί να γίνει ένας διάλογος γι’ αυτό και προσέθεσε: «Βεβαίως, πάντοτε η δημοκρατική νομιμοποίηση που προκύπτει από την ψήφο του λαού είναι καταρχήν το ιδεατό. Τώρα με ποια κριτήρια αποφασίζει ο ελληνικός λαός, μέσα από ποιες διαδικασίες, αυτό είναι ένα άλλης τάξεως ζήτημα». Επιπροσθέτως, επισήμανε ότι και τα κόμματα έχουν ευθύνη για το ποιους επιλέγουν.Πηγή: ΑΠΕ – ΜΠΕ"
newsit.gr,https://www.newsit.gr/kosmos/menentez-gia-F16-stin-tourkia-den-exoun-kanei-arketa-gia-na-antameifthoun-etsi/3755561/,Μενέντεζ για F16 στην Τουρκία: «Δεν έχουν κάνει αρκετά για να ανταμειφθούν έτσι»,18:05 09/03/2023, Μενεντεζ για F16 στην Τουρκια: «Δεν εχουν κανει αρκετα για να ανταμειφθουν ετσι»,"Νέο σαφές μήνυμα κατά της πώλησης των F16 στην Τουρκία στέλνει ο γερουσιαστής των ΗΠΑ, Μπόμπ Μενέντεζ, καθώς ισχυρίζεται ότι η γειτονική χώρα «δεν έχει κάνει αρκετά για να ανταμειφθεί κατά αυτόν τον τρόπο» και τονίζει ότι πρέπει να σταματήσει την πολεμική της συμπεριφορά προς την Ελλάδα.Μιλώντας στην ΕΡΤ, ο Μπόμπ Μενέντεζ διευκρίνισε για την πώληση των F16 στην Τουρκία ότι «συνεχίζω να είμαι εναντίον της. Η Άγκυρα δεν έχει κάνει αρκετά για να ανταμειφθεί κατά αυτόν τον τρόπο. Θα συνεχίσω να αντιτίθεμαι σε φονικές αναβαθμίσεις που υπάρχουν στο παρόν σύστημα».Ερωτηθείς για την πρόσφατη έγκριση από το Στέιτ Ντιπάρτμεντ ενός προγενέστερου αιτήματος αγοράς αμυντικού εξοπλισμού, αξίας 260 εκατ. δολαρίων, από την Τουρκία, ο Μπόμπ Μενέντεζ αποσαφηνίζει πως δεν πρόκειται για αναβάθμιση των F16.«Δεν αποτελεί επιθετικό όπλο, δεν πρόκειται για πυραυλικό σύστημα, ούτε για αναβάθμιση των F16, που θα το καταστούσαν πιο θανάσιμο. Αφορά μόνο την επικοινωνία. Κατ’ αυτόν τον τρόπο είναι ένα μήνυμα προς την Τουρκία, η οποία έχει περιορίσει την πολεμική της στάση, προς το παρόν τουλάχιστον, στα λόγια και τις πράξεις, προς τη γείτονα χώρα της την Ελληνική Δημοκρατία: “Αν χαράξεις διαφορετική πορεία δημιουργούνται διαφορετικές δυνατότητες”» αναφέρει συγκεκριμένα.Περαιτέρω, ο Αμερικανός γερουσιαστής διαμηνύει πως η Τουρκία πρέπει να σταματήσει την πολεμική της συμπεριφορά προς την Ελλάδα. Επίσης, καθιστά σαφές πως η Ελλάδα δεν κρατά πολεμική στάση και ότι αυτό δεν ισχύει στην Τουρκία του Ερντογάν.«Εγώ ανέκαθεν έβλεπα την ελληνική κυβέρνηση να διατίθεται να ζήσει ειρηνικά, με ασφάλεια, με τη γείτονα χώρα της, την Τουρκία. Σε αυτό το θέμα, δεν είχε η Ελλάδα την πολεμική στάση. Δεν είναι αυτή που παραβιάζει τον τουρκικό εναέριο χώρο. Δεν είναι αυτή που εισβάλλει στα χωρικά ύδατα της Τουρκίας. Δεν εκφράζεται με πολεμικό ύφος, “Θα έρθουμε μια νύχτα”.Συνεπώς, υποθέτω πως η Ελλάδα, ανεξάρτητα με το ποιος θα εκλεγεί… Το γνωρίζω τουλάχιστον για τον νυν πρωθυπουργό, είχε μια θετική στάση. Τη θαυμάζουν στις ΗΠΑ γιατί δεν κρατά πολεμική στάση. Δεν ισχύει αυτό στην Τουρκία του Ερντογάν. Θα δούμε ποιος θα εκλεγεί στην Τουρκία.Ελπίζω, όμως, η στάση να αλλάξει, ώστε οι σύμμαχοι του ΝΑΤΟ να είναι αληθινοί σύμμαχοι του ΝΑΤΟ, να ανταποκριθούν όχι μόνο στις ευθύνες περί ασφάλειας αλλά και στις αρχές και τις αξίες που ζητά το ΝΑΤΟ και να ζήσουν ειρηνικά στην περιοχή. Αυτό θα οδηγήσει μόνο σε μεγαλύτερη ευημερία και πλούτο», καταλήγει ο Μπόμπ Μενέντεζ.Πηγή: ΑΠΕ – ΜΠΕ"
newsit.gr,https://www.newsit.gr/kosmos/tourkia-stin-agia-sofia-o-erntogan-gia-to-mpairami-stin-oura-o-kosmos-gia-fthina-trofima/3754882/,"Τουρκία: Στην Αγία Σοφία ο Ερντογάν για το Μπαϊράμι, στην ουρά ο κόσμος για φθηνά τρόφιμα",18:05 09/03/2023," Στην Αγια Σοφια ο Ερντογαν για το Μπαιραμι, στην ουρα ο κοσμος για φθηνα τροφιμα","Τα δυο πρόσωπα της Τουρκίας του Ρετζέπ Ταγίπ Ερντογάν σε δυο διαφορετικές εικόνες.Από τη μια ο πρόεδρος της Τουρκίας, Ρετζέπ Ταγίπ Ερντογάν, σε μια κίνηση για… εσωτερική κατανάλωση, πήγε σήμερα (21.4.2023) στην Αγία Σοφία για να προσευχηθεί για το Μπαϊράμι.Από την άλλη, η οικονομική κρίση που μαστίζει την Τουρκία και για την οποία φυσικά ο Ρετζέπ Ταγίπ Ερντογάν κάνει την… πάπια, αποτυπώθηκε στις ουρές που έστησε ο κόσμος για να πάρει φθηνά τρόφιμα στο ίδρυμα κρέατος και γάλακτος, που βρίσκεται δίπλα στο χλιδάτο κτίριο του Οργανισμού Διαστήματος.Όσο για τον Ρετζέπ Ταγίπ Ερντογάν, όπως μετέδωσε ο Μανώλης Κωστίδης, ανταποκριτής του ΣΚΑΪ στην Τουρκία, ο πρόεδρος της χώρας δεν επέλεξε κάποιο κλασικό τζαμί για να πάει να προσευχηθεί. Προτίμησε να πάει στην Αγία Σοφία. Έτσι έδειξε με αυτόν τον τρόπο ότι θεωρεί ένα από τα μεγαλύτερα επιτεύγματά του το ότι έκανε τζαμί το λίκνο της ορθοδοξίας και παγκόσμιο πολιτιστικό μνημείο.Başkan Erdoğan, #RamazanBayramı namazını Ayasofya Camii'nde kıldı. pic.twitter.com/1IZ7eciA8A— Sabah (@sabah) April 21, 2023Başkan Erdoğan, #RamazanBayramı namazını Ayasofya Camii'nde kıldı. pic.twitter.com/1IZ7eciA8AΠαρά το γεγονός ότι κοντά είναι το Γενί τζαμί και το νέο τζαμί που έφτιαξε στη γειτονιά του σπιτιού του, το οποίο χωρά 80.000 κόσμο, ο πρόεδρος της Τουρκίας, Ρετζέπ Ταγίπ Ερντογάν επέλεξε να πάει στην Αγία Σοφία να προσευχηθεί για την γιορτή του Μπαϊραμιού.Την ίδια ώρα που ο Ρετζέπ Ταγίπ Ερντογάν πήγε στην Αγία Σοφία για να κάνει κίνηση εντυπωσιασμού ενόψει φυσικά των εκλογών, ο κόσμος… πεινάει και στήνει ουρές για να πάρει φθηνά τρόφιμα.Η Τουρκία των μεγάλων αντιθέσεων αποτυπώθηκε στις ουρές του κόσμου για να ψωνίσει από το φθηνό κρέας και γάλα από το Ίδρυμα Κρέατος και Γάλακτος, για το οποίο η τραγική ειρωνία είναι ότι βρίσκεται δίπλα στο χλιδάτο και πανάκριβο κτίριο του Οργανισμού Διαστήματος της χώρας.Το κανάλι FOX ανέφερε στο ρεπορτάζ του για το όλο θέμα:«Πριν τη γιορτή του Ραμαζανιού, υπάρχουν οι ουρές του κόσμου για να προμηθευτούν από το φθηνό κρέας του ιδρύματος κρέατος και γάλακτος δίπλα ακριβώς όμως είναι κι ένα άλλο ίδρυμα του κράτους, ο οργανισμός του Διαστήματος από τη μία υπάρχει η πραγματικότητα και από την άλλη τα όνειρα της Τουρκίας».Το πιο ωραίο και τραγικό κομμάτι του ρεπορτάζ ήταν οι δηλώσεις του κόσμου που περίμενε καρτερικά να πάρει φθηνά τρόφιμα.«Με αυτές τις ουρές θα πάμε στο Διάστημα; Μήπως μας βάλουν και τακτική γραμμή», είπε ένας πολίτης.«Δεν τους πιστεύω. Αυτό που ξέρω είναι πως οι 5 λίρες που έχω στην τσέπη μου τώρα έχουν αξία μισής λίρας. Τι να κάνω όταν δεν έχω αγοραστική δύναμη;», ανέφερε ένας άλλος.Ένας συνταξιούχος περιέγραψε με παραστατικό τρόπο τις δυσκολίες που βιώνει ο λαός από την τεράστια ακρίβεια: «Με δυσκολία πήρα ένα κιλό κιμά κι ένα κοτόπουλο. Η καρδιά θέλει να τα πάει όλα όμως δεν μου φτάνουν τα χρήματα. Είμαι συνταξιούχος. Μας έκλεψαν την ευτυχία. Υπάρχει κάτι χειρότερο από αυτό;»."
newsit.gr,https://www.newsit.gr/kosmos/tourkia-o-erntogan-exei-ekloges-kai-xarizei-fysiko-aerio-stous-polites-gia-enan-xrono/3754885/,Τουρκία: Ο Ερντογάν έχει εκλογές και χαρίζει φυσικό αέριο στους πολίτες για έναν χρόνο,18:05 09/03/2023, Ο Ερντογαν εχει εκλογες και χαριζει... φυσικο αεριο στους πολιτες για εναν χρονο!,"Ο Ρετζέπ Ταγίπ Ερντογάν είναι διατεθειμένος να τα «παίξει όλα για όλα» προκειμένου να είναι ο μεγάλος νικητής των επικείμενων προεδρικών εκλογών στην Τουρκία. Αυτό άλλωστε φαίνεται και από την ανακοίνωση του για την παροχή φυσικού αερίου στους πολίτες.Ο πρόεδρος της Τουρκίας, σύμφωνα με ρεπορτάζ του ΣΚΑΪ, ανακοίνωσε δωρεάν φυσικό αέριο για όλους για έναν μήνα, και δωρεάν φυσικό αέριο για μαγείρεμα και ζέσταμα νερού (25 κυβικά μέτρα ανά μήνα) για έναν χρόνο! Αξίζει ωστόσο να σημειωθεί ότι την ίδια ώρα τουρκικά ΜΜΕ μια άλλη εικόνα της χώρας, αυτή που οι άνθρωποι κάθονται με υπομονή στις ουρές για να αγοράσουν λίγο φθηνό κρέας και κατηγορούν την κυβέρνηση του Ρετζέπ Ταγίπ Ερντογάν ότι τους έκλεψε την ευτυχία.«Ανακοινώνω το πρώτο χαρμόσυνο νέο. Για ένα ολόκληρο έτος θα δώσουμε δωρεάν το φυσικό αέριο που χρησιμοποιούν οι πολίτες μας για μαγείρεμα και τη χρήση ζεστού νερού. Ναι, θα διαγραφεί το ποσό που αντιστοιχεί σε 25 κ.μ. κάθε μήνα που αντιστοιχεί στη χρήση σε κουζίνα και σε χρήση ζεστού νερού» ανάφερε ο Ρετζέπ Ταγίπ Ερντογάν.«Ανακοινώνω το δεύτερο νέο. Για ένα μήνα σε όλες τις κατοικίες της Τουρκίας δεν θα πάρουμε κανένα τίμημα για τη χρήση του φυσικού αερίου», πρόσθεσε ο πρόεδρος της Τουρκίας.Δείτε αναλυτικά στο παρακάτω:Με πληροφορίες από ΣΚΑΪ"
newsit.gr,https://www.newsit.gr/kosmos/tourkia-epithesi-apo-enoplo-se-grafeia-tou-kommatos-tou-erntogan/3754528/,Τουρκία: Επίθεση από ένοπλο σε γραφεία του κόμματος του Ερντογάν,18:05 09/03/2023, Τουρκια: Επιθεση απο ενοπλο σε γραφεια του κομματος του Ερντογαν,"Η ένοπλη επίθεση στα γραφεία του AKP, του κόμματος του Ερντογάν, έγινε στα Άδανα της Τουρκίας και όπως ανακοίνωσε ο αντιπρόεδρος Κουρτουλμούς συνελήφθη ο ύποπτος για την επίθεση.Ήδη κυκλοφόρησαν στο διαδίκτυο οι πρώτες εικόνες:Τις εικόνες τράβηξε ένας πολίτης από ένα διπλανό κτίριο και σε αυτές, φαίνεται ο ένοπλος να πλησιάζει το κτίριο του κόμματος του Ρετζέπ Ταγίπ Ερντογάν στην Αδάνα…Το τι συνέβη μέσα στο κτίριο και αν τραυματίστηκε κάποιος, μέχρι στιγμής παραμένει άγνωστο."
newsit.gr,https://www.newsit.gr/kosmos/tourkia-o-kemal-kilitsntaroglou-espase-ena-megalo-tampou-eimai-alevitis/3754393/,Τουρκία: Ο Κεμάλ Κιλιτσντάρογλου «έσπασε» ένα μεγάλο ταμπού – «Είμαι αλεβίτης»,18:05 09/03/2023, Ο Κεμαλ Κιλιτσνταρογλου «εσπασε» ενα μεγαλο ταμπου στην Τουρκια - «Ειμαι αλεβιτης»,"Ο Κεμάλ Κιλιτσντάρογλου «έσπασε» ένα μεγάλο ταμπού στην Τουρκία δηλώνοντας ότι είναι αλεβίτης, δηλαδή ότι ανήκει στην ομώνυμη μειονότητα ανθρώπων που δεν ακολουθούν ορισμένους κανόνες και τελετουργικά του ισλάμ και έχουν υπάρξει θύματα διακρίσεων και σφαγών κατά το παρελθόν.«Πιστεύω πως είναι καιρός να μιλήσω μαζί σας για ένα πολύ ιδιαίτερο, πολύ ευαίσθητο ζήτημα. (…) Είμαι αλεβίτης, είμαι ένας ειλικρινής μουσουλμάνος», ανέφερε σε βίντεο που ανέβηκε χθες (19.4.2023) στο Twitter ο Κεμάλ Κιλιτσντάρογλου, «σπάζοντας» το ταμπού αφού οι αλεβίτες εξακολουθούν να θεωρούνται αιρετικοί από ορισμένους σκληροπυρηνικούς σουνίτες.Ο Κεμάλ Κιλιτσντάρογλου, ο οποίος ενδέχεται να γίνει ο πρώτος αλεβίτης πρόεδρος της Τουρκίας, υπόσχεται, αν εκλεγεί το Μάιο, να βάλει τέλος στις διακρίσεις και στις «θρησκευτικές διενέξεις που κάνουν να υποφέρει» η χώρα, της οποίας η πλειονότητα των κατοίκων της είναι μουσουλμάνοι αλλά της οποίας το σύνταγμα κατοχυρώνει τον κοσμικό χαρακτήρα του κράτους.Πριν ανακοινώσει την υποψηφιότητά του, παρατηρητές υποστήριζαν πως ο Κιλιτσντάρογλου, ο οποίος έχει γεννηθεί στην περιφέρεια Ντερσίμ (έχει μετονομασθεί Τουντσελί και βρίσκεται στην ανατολική Τουρκία), της οποίας ο πληθυσμός είναι στην πλειονότητά του Κούρδοι και αλεβίτες και είχε εξεγερθεί στο παρελθόν κατά της κεντρικής κυβέρνησης, δυσκολευόταν να πείσει τους συντηρητικούς σουνίτες ψηφοφόρους.Ο Τούρκος πρόεδρος Ρετζέπ Ταγίπ Ερντογάν είχε στο παρελθόν στοχοθετήσει αυτή τη μειονότητα, κατηγορώντας τα μέλη της ότι «κυριαρχούν» μεταξύ των δικαστών στην Τουρκία και ότι επινοούν «μια νέα θρησκεία».Στη διάρκεια της τρέχουσας προεκλογικής εκστρατείας, ο Ερντογάν δεν έχει επιτεθεί ανοικτά στον αντίπαλό του και αρχηγό του Ρεπουμπλικανικού Λαϊκού Κόμματος (CHP) για τη θρησκευτική ταυτότητά του.«Αν σε απειλούν έμμεσα εξαιτίας της ταυτότητάς σου, μην ανησυχείς. Δεν θα αφήσουμε κανένα να είναι περιθωριοποιημένος σ’ αυτή τη χώρα. Θα είμαστε στο πλευρό σου όπως είμαστε για όλα τα θύματα», είχε δηλώσει ο Ερντογάν τον Ιούνιο του 2022 απευθυνόμενος στον Κιλιτσντάρογλου.Πηγή: ΑΠΕ – ΜΠΕ"
newsit.gr,https://www.newsit.gr/kosmos/ypothesi-Halkbank-i-tourkiki-trapeza-kerdise-pontous-stin-antiparathesi-me-tin-amerikaniki-dikaiosyni/3753902/,Υπόθεση Halkbank: Η τουρκική τράπεζα «κέρδισε» πόντους στην αντιπαράθεση με την αμερικανική δικαιοσύνη,18:05 09/03/2023, Η τουρκικη τραπεζα Halkbank «κερδισε» ποντους στη διαμαχη με την αμερικανικη δικαιοσυνη - Ο Ερντογαν και οι «πλατες» στο Ιραν,"Στο Εφετείο του Μανχάταν επιστρέφει η υπόθεση της Halkbank. Πρόκειται για την τουρκική τράπεζα που κατηγορείται ότι βοήθησε το Ιράν να αποφύγει τις κυρώσεις που του είχε επιβάλει η Ουάσιγκτον.Το Ανώτατο Δικαστήριο των ΗΠΑ έκανε εν μέρει αποδεκτή την προσφυγή της Halkbank, επιστρέφοντας την πολύκροτη υπόθεση στο Εφετείο του Μανχάταν που καλείται να εξετάσει αν η τουρκική τράπεζα διαθέτει ασυλία.Η Halkbank προσπαθεί να αποφύγει την ποινική δίωξη της για την κατηγορία ότι βοήθησε το Ιράν να αποφύγει τις κυρώσεις που του είχαν επιβάλει οι ΗΠΑ.Οι Αμερικανοί δικαστές απέρριψαν την απόφαση κατώτερου δικαστηρίου που είχε εγκρίνει τη δίωξη και ζήτησαν από το 2ο Εφετείο του Μανχάταν να επανεξετάσει το αίτημα απόρριψης της υπόθεσης.Σε βάρος της Halkbank, μίας τράπεζας που ανήκει στην τουρκική κυβέρνηση, ασκήθηκε δίωξη το 2019 στη Νέα Υόρκη για τραπεζική απάτη, νομιμοποίηση εσόδων από παράνομη δραστηριότητα και συνωμοσία επειδή φέρεται ότι χρησιμοποιούσε τις οικονομικές υπηρεσίες της και εταιρείες – βιτρίνες στο Ιράν, την Τουρκία και τα Ηνωμένα Αραβικά Εμιράτα για να παρακάμπτει τις κυρώσεις.Η υπόθεση της Halkbank περιέπλεξε τις σχέσεις των ΗΠΑ με την Τουρκία. Ο Τούρκος πρόεδρος, Ρετζέπ Ταγίπ Ερντογάν είχε χαρακτηρίσει τις κατηγορίες σε βάρος της τράπεζας «ένα αθέμιτο, άσχημο» βήμα.Η Halkbank ισχυριζόταν ότι δεν μπορούσε να διωχθεί επειδή, δεδομένου ότι ανήκει στο τουρκικό κράτος, θα έπρεπε να απολαμβάνει την ίδια νομική προστασία με την Τουρκία. Το προνόμιο της κρατικής ετεροδικίας γενικά προστατεύει τις χώρες από την παραπομπή τους σε δικαστήρια άλλων κρατών.The US Supreme Court refused to shield Turkey’s state-owned Halkbank from criminal charges that it helped Iran evade economic sanctions https://t.co/K4ktaoVp3q— Bloomberg Asia (@BloombergAsia) April 19, 2023The US Supreme Court refused to shield Turkey’s state-owned Halkbank from criminal charges that it helped Iran evade economic sanctions https://t.co/K4ktaoVp3qΤο Ανώτατο Δικαστήριο απέρριψε την άποψη της τράπεζας ότι προστατεύεται με βάση τον νόμο 1976 περί κρατικής ετεροδικίας (FSIA). Η πλειοψηφία όμως (7 έναντι 2) έκρινε ότι το 2ο Εφετείο δεν εξέτασε εάν η τράπεζα έχει ασυλία με βάση τις αρχές του «κοινού δικαίου».Η αμερικανική κυβέρνηση αντέτεινε ότι στην υπόθεση αυτή δεν διώκεται μια ξένη κυβέρνηση και ότι εδώ και τουλάχιστον 70 χρόνια η αμερικανική δικαιοσύνη έχει εξετάσει πολλές άλλες υποθέσεις στις οποίες εμπλέκονται εταιρείες που ανήκουν σε ξένα κράτη – αν όχι και τα ίδια τα ξένα κράτη.Ο νομικός εκπρόσωπος του υπουργείου Δικαιοσύνης είπε στο Ανώτατο Δικαστήριο τον Ιανουάριο ότι μία απόφαση υπέρ της Halkbank θα επέτρεπε σε οποιαδήποτε ξένη κρατική εταιρεία να μετατραπεί σε μηχανισμό αποφυγής των ομοσπονδιακών αδικημάτων «να παρεμβαίνει στις εκλογές μας, να κλέβει πυρηνικά μυστικά ή, όπως εδώ, να παρακάμπτει τις κυρώσεις μας και να διοχετεύει δισεκατομμύρια δολάρια σε μια χώρα στην οποία έχει επιβληθεί εμπάργκο».Karar Halkbank'ın aleyhine. Bankanın lehine olan tek şey zaman kazanmak. https://t.co/5yqe5UYbxp— ADEM YAVUZ ARSLAN (@ademyarslan) April 19, 2023Karar Halkbank'ın aleyhine. Bankanın lehine olan tek şey zaman kazanmak. https://t.co/5yqe5UYbxpΟι αμερικανικές εισαγγελικές αρχές κατηγορούν την Halkbank ότι μετέτρεπε τα έσοδα από την πώληση πετρελαίου σε χρυσό και στη συνέχεια σε μετρητά για να εξυπηρετεί ιρανικά συμφέροντα, ενώ συνέτασσε πλαστά έγγραφα περί αποστολής τροφίμων για να δικαιολογεί τη μεταφορά των πετρελαϊκών εσόδων. Λένε επίσης ότι η Halkbank βοήθησε το Ιράν να μεταφέρει κρυφά 20 δισεκ. δολάρια, εκ των οποίων τουλάχιστον το 1 δισεκ. νομιμοποιήθηκε μέσω του αμερικανικού χρηματοπιστωτικού συστήματος.Το 2ο Εφετείο του Μανχάταν αποφάνθηκε το 2021 ότι ακόμη και αν ο νόμος FSIA προστάτευε την τράπεζα, τα γεγονότα για τα οποία της ασκήθηκε δίωξη εμπίπτουν στις εξαιρέσεις που αφορούν την εμπορική δραστηριότητα.πηγή: ΑΠΕ – ΜΠΕ"
newsit.gr,https://www.newsit.gr/kosmos/ipa-tourkia-kai-ouggaria-na-egkrinoun-tin-entaksi-tis-souidias-sto-nato-mexri-ton-ioulio/3753811/,ΗΠΑ: Τουρκία και Ουγγαρία να εγκρίνουν την ένταξη της Σουηδίας στο ΝΑΤΟ μέχρι τον Ιούλιο,18:05 09/03/2023, «Μηνυμα» ΗΠΑ σε Τουρκια και Ουγγαρια: Μεχρι τον Ιουλιο να εχει εγκριθει η ενταξη της Σουηδιας στο ΝΑΤΟ,"Ο υπουργός Άμυνας των ΗΠΑ, Λόιντ Όστιν, σε επίσκεψη που πραγματοποίησε στη Σουηδία, κάλεσε την Τουρκία και την Ουγγαρία να επικυρώσουν την ένταξη της χώρας στο ΝΑΤΟ «το ταχύτερο δυνατό» και πριν από την επόμενη σύνοδο κορυφής της συμμαχίας στις αρχές Ιουλίου.«Προσβλέπουμε να υποδεχθούμε σύντομα τη Σουηδία ως το 32ο μέλος. Και για να είμαστε σαφείς, προσβλέπουμε αυτό να συμβεί πριν από τη σύνοδο κορυφής του Ιουλίου», δήλωσε ο Λόιντ Όστιν στη διάρκεια επίσκεψης στη σουηδική ναυτική βάση Μουσκά, κοντά στη Στοκχόλμη.«Ως εκ τούτου προτρέπουμε την Τουρκία και την Ουγγαρία να επικυρώσουν την ένταξη της Σουηδίας το ταχύτερο δυνατό», πρόσθεσε.Ο αμερικανικός στρατός ενίσχυσε τις ναυτικές και αεροπορικές αποστολές του στη Σουηδία «προκειμένου να υπογραμμίσει αυτή τη βαθιά υποστήριξη». τόνισε ο Αμερικανός υπουργός, μετά τις απειλές για αντίποινα που διατύπωσε στις αρχές Απριλίου ο Ρώσος πρεσβευτής στη Στοκχόλμη.Η Ουάσινγκτον υποστηρίζει από την αρχή την ένταξη της Φινλανδίας, που τέθηκε σε ισχύ στις 4 Απριλίου και εκείνην της Σουηδίας, που περιμένει εδώ και μήνες το απαραίτητο πράσινο φως της Τουρκίας και της Ουγγαρίας.Η Σουηδία και η συμμαχία ευελπιστούν να αρθούν τα εμπόδια πριν από τη σύνοδο κορυφής του ΝΑΤΟ στο Βίλνιους της Λιθουανίας στις αρχές Ιουλίου, όμως το θέμα προμηνύεται δύσκολο.Σύμφωνα με τους αναλυτές, πολλά θα εξαρτηθούν από το αποτέλεσμα των εκλογών στην Τουρκία στις 14 Μαΐου, όπου ο απερχόμενος πρόεδρος Ρετζέπ Ταγίπ Ερντογάν διεκδικεί νέα θητεία.Η Τουρκία κατηγορεί κυρίως τη Σουηδία ότι είναι καταφύγιο για Κούρδους “τρομοκράτες” εχθρικούς απέναντι στην Άγκυρα, απαιτώντας δεκάδες απελάσεις."
newsit.gr,https://www.newsit.gr/kosmos/tourkia-na-deiksoume-pos-eimaste-aksioi-diadoxoi-tou-mparmparosa-neo-paralirima-Erntogan-pou-etoimazei-kainourgio-aeroplanoforo/3753359/,"Τουρκία: «Να δείξουμε πως είμαστε άξιοι διάδοχοι του Μπαρμπαρόσα» – Νέο παραλήρημα  Eρντογάν, που ετοιμάζει καινούργιο αεροπλανοφόρο",18:05 09/03/2023, «Να δειξουμε πως ειμαστε αξιοι διαδοχοι του Μπαρμπαροσα»: Νεο παραληρημα Eρντογαν - Ετοιμαζει καινουργιο αεροπλανοφορο,"Στην Τουρκία όσο πλησιάζουν οι εκλογές, τόσο ο Ρετζέπ Ταγίπ Ερντογάν ρίχνει την μια εθνικιστική κορώνα μετά την άλλη, μπας και μαζέψει καμιά ψήφο παραπάνω.Ο πρόεδρος της Τουρκίας, Ρετζέπ Ταγίπ Ερντογάν προανήγγειλε χθες (19.4.2023) σε συνέντευξή του την κατασκευή ενός ακόμα αεροπλανοφόρου, το οποίο είπε πως θα είναι διπλάσιο από το πρώτο που απέκτησε η χώρα πριν λίγο καιρό και εκεί άρχισε τις εθνικιστικές κορώνες.Όπως μετέδωσε ο Μανώλης Κωστίδης ανταποκριτής του ΣΚΑΪ στην Κωνσταντινούπολη, ο Ρετζέπ Ταγίπ Ερντογάν τόνισε ότι το νέο αεροπλανοφόρο θα δείξει την δύναμη της χώρας στις θάλασσες και επισήμανε ότι οι Τούρκοι θα δείξουν ότι είναι άξιοι διάδοχοι του πειρατή Μπαρμπαρόσα.Ο πρόεδρος της Τουρκίας μίλησε αρχικά για το νέο αεροπλανοφόρο και τόνισε ότι ακόμα δεν ξέρει αν η χώρα θα το κατασκευάσει μαζί με τους Ισπανούς, όπως είχε κάνει με το προηγούμενο τέτοιο σκάφος.Χαρακτηριστικά, ο Ερντογάν είπε στο εθνικιστικό του κρεσέντο: «Το πλοίο Αnadolu διαθέτει 1.300 άτομα προσωπικό. Και με τα 1.300 άτομα και θα ανοιχτεί στις γαλάζιες θάλασσες στη Μεσόγειο και θα δείξει την δύναμη του Τούρκου. Όμως αυτό δεν είναι αρκετό. Έχω συνομιλίες με τους Ισπανούς, ξέρετε αυτό το πλοίο το ναυπηγήσαμε μαζί με τους Ισπανούς. Συνομιλώ και με τους Άγγλους για να ναυπηγήσουμε το διπλάσιο αυτού του πλοίου. Δηλαδή το αεροπλανοφόρο μας θα το μεγεθύνουμε περισσότερο καθώς πρέπει να αυξήσουμε την ισχύ μας στις θάλασσες. Με τη βοήθεια του Θεού οι απόγονοι του Μπαρμπαρόσα θα δείξουν πως είναι άξιοι διάδοχοι του Μπαρμπαρόσα».Ο Ρετζέπ Ταγίπ Ερντογάν συνέχισε την αναφορά στο νέο αεροπλανοφόρο Anadolu, αλλά αποκάλυψε και το πλάνο του για ναυπήγηση μη επανδρωμένων υποβρυχίων, ενώ αναφέρθηκε και στη συνεργασία με τους Βρετανούς.«Όλο το σκαρί του Anadolu ναυπηγήθηκε στα ναυπηγεία της Τουρκίας. Σήμερα τα ναυπηγεία της Τουρκίας σε παγκόσμιο επίπεδο έχουν φτάσει σε σημαντικό σημείο. Σήμερα έρχονται από την Αμερική και από το Πακιστάν για να ναυπηγήσουν φρεγάτες. Όπως κάποιοι άλλοι που λένε “μήπως μπορούμε να ναυπηγήσουμε στην Τουρκία κάποιο αεροπλανοφόρο”», ανέφερε ο πρόεδρος της Τουρκίας«Κάποιοι άλλοι εξετάζουν τη ναυπήγηση υποβρυχίων. Όπως η Αγγλία θέλει να συνεργαστούμε στη ναυπήγηση υποβρυχίων. Φτάσαμε σε αυτό το σημείο. Εμείς στο ζήτημα των υποβρυχίων κάνουμε και άλλο ένα βήμα. Φτάνουμε στο σημείο που θα ναυπηγήσουμε μη επανδρωμένο υποβρύχιο. Η τεχνολογία συνέχεια ανανεώνει τον εαυτό της», κατέληξε ο Ρετζέπ Ταγίπ Ερντογάν.Στο μεταξύ Τούρκοι αναλυτές χαρακτηρίζουν ως μπαξίσι το «πράσινο φως» των ΗΠΑ στην Τουρκία για τα κιτ επικοινωνίας των F-16. Από την άλλη τονίζουν ότι το σημαντικό πρόγραμμα του εκσυγχρονισμού των μαχητικών έχει μείνει παγωμένο.«Μέχρι στιγμής δεν υπάρχει κάποια εξέλιξη για το πακέτο της αγοράς των 40 F-16 και των εκσυγχρονισμό των υπολοίπων. Υπάρχει μια ανεπίσημη ενημέρωση του Υπουργείου Εξωτερικών προς το Κογκρέσο. Δεν υπάρχει κάτι επίσημο. Κι αυτό συμβαίνει διότι δεν υπάρχει θετικό κλίμα. Αυτό είναι ένα μπαξίσι ένα δώρο γιορτής των ΗΠΑ στην Τουρκία επειδή ενέκρινε την ένταξη της Φινλανδίας στο ΝΑΤΟ» αναφέρουν οι αναλυτές."
newsit.gr,https://www.newsit.gr/kosmos/tourkia-katarreei-i-lira-kategrapse-istoriko-xamilo-ligo-prin-tis-ekloges/3753335/,Τουρκία: Καταρρέει η λίρα – Κατέγραψε ιστορικό χαμηλό λίγο πριν τις εκλογές,18:05 09/03/2023, Καταρρεει η τουρκικη λιρα – Κατεγραψε ιστορικο χαμηλο λιγο πριν τις εκλογες,"Στην Τουρκία η οικονομία έχει πάρει φόρα στην κατηφόρα και η λίρα υποχώρησε χθες Τρίτη (18.4.2023) στο χαμηλότερο επίπεδο της ιστορίας της έναντι του δολαρίου ΗΠΑ, καθώς πλανάται αβεβαιότητα για το αποτέλεσμα των προεδρικών και βουλευτικών εκλογών που θα διεξαχθούν στα μέσα του Μαΐου.Το νόμισμα της Τουρκίας, η λίρα κατακρημνίστηκε στην ισοτιμία 19,5996:1 έναντι του αμερικανικού δολαρίου, με άλλα λόγια σε επίπεδο άνευ προηγουμένου αφότου δημιουργήθηκε η νέα τουρκική λίρα, τον Ιανουάριο του 2005, με την αφαίρεση έξι μηδενικών σε σχέση με την προηγούμενη αξία της.Μετά την ιλιγγιώδη υποτίμηση του τουρκικού νομίσματος, στα τέλη του 2021, η κυβέρνηση έθετε σε εφαρμογή μέτρα υποστήριξης της λίρας, που υπονομεύεται από τον πληθωρισμό και τη φυγή κεφαλαίων.Το εγχείρημα αυτό «απέτυχε», συνόψισε ο Μάικ Χάρις της εταιρείας συμβούλων Cribstone Strategic Macro.Αν και ο πληθωρισμός επιβραδύνεται αδιαλείπτως τους τελευταίους πέντε μήνες στην Τουρκία, εξακολουθούσε ακόμη να ίπταται περί το 50,51% σε ετήσια βάση τον Μάρτιο.Παράλληλα, ενώ οι περισσότερες μεγάλες οικονομίες επέλεξαν να θέσουν σε εφαρμογή πολύ πιο σφιχτή νομισματική πολιτική, αυξάνοντας τα επιτόκια για να συγκρατήσουν την απογείωση των τιμών, η Τουρκία αντίθετα κατέβασε δραστικά τα δικά της.Το κύριο κατευθυντήριο επιτόκιο της κεντρικής τουρκικής τράπεζας (TCMB) μειώθηκε έτσι κατά 14%, στο 8,5%, από τον Αύγουστο του 2022, κατά τις βουλές του προέδρου Ρετζέπ Ταγίπ Ερντογάν, για τον οποίο τα υψηλά επιτόκια αυξάνουν τον πληθωρισμό – άποψη που κινείται αντίθετα στο κυρίαρχο ρεύμα οικονομικής θεωρίας.Ο βασικός αντίπαλος του κ. Ερντογάν στις προεδρικές εκλογές της 14ης Μαΐου, ο Κεμάλ Κιλιτσντάρογλου, υπόσχεται αν εκλεγεί να επαναφέρει την Τουρκία στην οικονομική «ορθοδοξία» και να ξαναδώσει αυτονομία στην κεντρική τράπεζα.Τα πεπραγμένα του Τούρκου προέδρου στην οικονομία γενικότερα πλήττουν τις πιθανότητές του να επανεκλεγεί, σε βαθμό που πρόσφατες δημοσκοπήσεις δίνουν πλέον βραχύ προβάδισμα στον βασικό του αντίπαλο."
newsit.gr,https://www.newsit.gr/athlitika/Champions-League-oi-tourkikes-ekloges-apeiloun-ton-teliko-stin-konstantinoupoli/3753085/,Champions League: Οι τουρκικές εκλογές «απειλούν» τον τελικό στην Κωνσταντινούπολη,18:05 09/03/2023,NewsIT Αθλητικα Champions League: Οι τουρκικες εκλογες «απειλουν» τον τελικο στην Κωνσταντινουπολη,"Ανησυχία υπάρχει στην UEFA για τη διεξαγωγή του τελικού του Champions League στην Κωνσταντινούπολη, εξαιτίας των τουρκικών εκλογών, με αποτέλεσμα να υπάρχουν σκέψεις αλλαγής έδρας.Ο φετινός τελικός του Champions League, είναι προγραμματισμένος για τις 10 Ιουνίου, αλλά στις 14 Μαΐου θα γίνουν και οι εκλογές στην Τουρκία, γεγονός που μπορεί να δημιουργήσει προβλήματα στην αναμέτρηση.Σύμφωνα με βρετανικό δημοσίευμα, η UEFA εξετάζει σοβαρά το ενδεχόμενο να αλλάξει η έδρα του αγώνα, υπό το φόβο για εισβολές και πολιτικά μηνύματα στο γήπεδο, ανάλογα με την εξέλιξη των εκλογών."
newsit.gr,https://www.newsit.gr/kosmos/tourkia-exo-katagogi-apo-ti-drama-apokalypse-i-meral-aksener-ta-senaria-peri-eksosyzygikis-sxesis/3752924/,"Τουρκία: «Έχω καταγωγή από τη Δράμα», αποκάλυψε η Μεράλ Ακσενέρ – Τα σενάρια περί εξωσυζυγικής σχέσης",18:05 09/03/2023," «Εχω καταγωγη απο τη Δραμα», αποκαλυψε η Μεραλ Ακσενερ – Τα σεναρια περι εξωσυζυγικης σχεσης της Τουρκαλας πολιτικου","Η πρόεδρος του Καλού Κόμματος της Τουρκίας, η Μεράλ Ακσενέρ, αποκάλυψε ότι η καταγωγή της είναι από τη Δράμα, ενώ τόνισε ότι η οικογένειά έχει ελληνικές ρίζες και πήγε στην γειτονική χώρα από την Ελλάδα.Η Μεράλ Ακσενέρ τόνισε ότι η οικογένειά της είχε μείνει στη Δράμα, στην Ξάνθη και στην Κομοτηνή. Επίσης τόνισε ότι η μετακόμισή της οικογένειάς της στην Τουρκία έγινε από τη Δράμα.Όπως μετέδωσε ο Μανώλης Κωστίδης, ανταποκριτής του ΣΚΑΪ στην Κωνσταντινούπολη, η Μεράλ Ακσενέρ έκανε αναφορά στις ρίζες της οικογένειάς της σε συνέντευξη που παραχώρησε σε τουρκικό ΜΜΕ και αποκάλυψε ότι η καταγωγή της είναι από τη Δράμα.«Η οικογένεια μου μετανάστευσε τρεις φορές. Από τη Δράμα δυο φορές προς την Ξάνθη και την Κομοτηνή. Όπως και από τη Δράμα προς την Τουρκία. Η δική μας καταγωγή είναι από τη Δράμα. Μόνο οι ηλικιωμένοι είχα μείνει. Οι υπόλοιποι ήταν φαντάροι», είπε η Μεράλ Ακσενέρ.Η πρόεδρος του Καλού Κόμματος της Τουρκίας, Μεράλ Ακσενέρ, μίλησε και για τα σενάρια που είχε βγάλει το 2015 τηλεοπτικό δίκτυο που ανήκει στον γαμπρό του πολιτικού εχθρού της, Ρετζέπ Ταγίπ Ερντογάν και τα οποία ανέφεραν ότι είχε εξωσυζυγική σχέση και μάλιστα υπάρχει και κασέτα με τα… σχετικά στοιχεία.Η Μεράλ Ακσενέρ τόνισε ότι όλα ήταν ψέμματα και επισήμανε ότι αυτή ήταν μια ιστορία που την πλήγωσε πολύ.«Το 2015 στο τηλεοπτικό δίκτυο του γαμπρού του κυρίου Ερντογάν είχαν ισχυριστεί πως εγώ έχω εξωσυζυγική σχέση. Πως υπάρχει μια κασέτα με δεδομένα που δεν αρμόζουν σε μια παντρεμένη γυναίκα. Εγώ πόνεσα πολύ με αυτό. Έχω τον αδελφό μου σκέφτηκα πως θα κυκλοφορεί στο δρόμο. Έχω τον γιό μου… και τον σύζυγό μου είμαστε μαζί από τα 18 μας», είπε η Τουρκάλα πολιτικός."
newsit.gr,https://www.newsit.gr/kosmos/o-kemal-kilitsntaroglou-katigorei-ton-erntogan-gia-taytisi-ton-kourdon-me-tin-tromokratia/3752916/,Ο Κεμάλ Κιλιτσντάρογλου κατηγορεί τον Ερντογάν για ταύτιση των Κούρδων με την τρομοκρατία,18:05 09/03/2023, Ο Κεμαλ Κιλιτσνταρογλου κατηγορει τον Ερντογαν για ταυτιση των Κουρδων με την τρομοκρατια,"Στην Τουρκία που μετράει αντίστροφα για τις προεδρικές εκλογές της 14ης Μαΐου, η αντιπαράθεση Κεμάλ Κιλιτσντάρογλου και Ερντογάν κορυφώνεται.Ο Κεμάλ Κιλιτσντάρογλου, κοινός υποψήφιος της συμμαχίας της αντιπολίτευσης στις προεδρικές εκλογές στην Τουρκία, κατηγορεί τον Ρετζέπ Ταγίπ Ερντογάν ότι συνδέει τους Κούρδους με την τρομοκρατία.«Σήμερα, εκατομμύρια Κούρδοι αντιμετωπίζονται ως τρομοκράτες», καταγγέλλει σήμερα ο ηγέτης του Λαϊκού Ρεπουμπλικανικού Κόμματος (CHP), Κεμάλ Κιλιτσντάρογλου σε βίντεο που αναρτήθηκε στα social media, λιγότερο από έναν μήνα πριν από τις προεδρικές εκλογές της 14ης Μαΐου.«Κάθε φορά που το Παλάτι βλέπει ότι θα χάσει τις εκλογές, ξεκινά συλλογικός στιγματισμός των Κούρδων. Είναι πραγματικά δυσάρεστο», δηλώνει ο Κεμάλ Κιλιτσντάρογλου που κατάγεται από την επαρχία Ντέρσιμ (Τούντζελι, ανατολική Τουρκία), με πληθυσμό Κούρδων και αλεβιτών.«Αγαπητοί φίλοι, μην παρασύρεστε από την προπαγάνδα τους», προτρέπει ο υποψήφιος της Εθνικής Συμμαχίας.Η συμμαχία της αντιπολίτευσης απαρτίζεται από έξι κόμματα ποικίλων πολιτικών προσανατολισμών. Μέχρι στιγμής έχει αποφύγει τις αναφορές στο κουρδικό ζήτημα λόγω της παρουσίας στις τάξεις της του εθνικιστικού κόμματος Iyi.Η κοινότητα των Κούρδων, που αριθμεί περίπου 15 εκατομμύρια άτομα στην Τουρκία, θεωρούνται οι ρυθμιστές των εκλογών στις οποίες διακυβεύεται η τύχη του επί δύο δεκαετίες ισχυρού άνδρα της Τουρκίας, ως πρωθυπουργού ή ως προέδρου, Ρετζέπ Ταγίπ Ερντογάν.Το φιλοκουρδικό Δημοκρατικό Κόμμα των Λαών HDP, η τρίτη πολιτική δύναμη της Τουρκίας, ανακοίνωσε στα τέλη του Μαρτίου ότι δεν θα κατεβάσει υποψήφιο στις προεδρικές εκλογές, δίνοντας έτσι σιωπηρή υποστήριξη προς τον Κεμάλ Κιλιτσντάρογλου.Ο προεδρικός υποψήφιος της αντιπολίτευσης δήλωσε ότι αν εκλεγεί θα αποφυλακίσει τον ηγέτη του HDP, Σελαχατίν Ντεμιρτάς, που βρίσκεται στη φυλακή από το 2016, κατηγορούμενος για «τρομοκρατική προπαγάνδα».Ο Ερντογάν επαναλαμβάνει ότι ο Κιλιτσντάρογλου «παίρνει εντολές» απευθείας από τα όρη Κάντιλ, του ιρακινού Κουρδιστάν, βάση οπισθοφυλακής του PKK. Η Άγκυρα κατηγορεί το HDP, που πιστώνεται με περισσότερο του 10% των ψήφων, ότι «διατηρεί σχέσεις με το PKK».Ο Κεμάλ Κιλιτσντάρογλου έχει καταδικάσει τις διακρίσεις σε βάρος της κουρδικής γλώσσας, καθώς και την αντικατάσταση κατά τα τελευταία χρόνια δεκάδων δημάρχων του HDP στην νοτιοανατολική Τουρκία με κουρδικό πληθυσμό από διορισμένους από την Άγκυρα διοικητές.πηγή: ΑΠΕ – ΜΠΕ"
newsit.gr,https://www.newsit.gr/kosmos/oukrania-o-ypourgos-amynas-zita-syggnomi-apo-tin-tourkia-gia-ti-sygkrisi-ton-apoleion-tou-polemou-kai-tou-seismou/3752616/,Ουκρανία: Ο υπουργός Άμυνας ζητά συγγνώμη από την Τουρκία για τη σύγκριση των απωλειών του πολέμου και του σεισμού,18:05 09/03/2023, Συγγνωμη του υπουργου Αμυνας της Ουκρανιας απο την Τουρκια για τη συγκριση των απωλειων του πολεμου και του σεισμου,"Ο υπουργός Άμυνας της Ουκρανίας, Ολεξίι Ρέζνικοφ, ζήτησε συγγνώμη από την Τουρκία διότι συνέκρινε τον απολογισμό των θυμάτων του πολέμου με τη Ρωσία με αυτόν του καταστροφικού σεισμού της 6ης Φεβρουαρίου. «Οι Ουκρανοί νιώθουν συμπάθεια για τον τουρκικό λαό», διαβεβαίωσε σε μήνυμα του στο Twitter.Σε συνέντευξη που παραχώρησε στην ισπανική εφημερίδα La Razón, ο Ολεξίι Ρέζνικοφ δήλωσε ότι οι απώλειες του στρατού της Ουκρανίας στον πόλεμο που ξέσπασε τον Φεβρουάριο του 2022, όταν εισέβαλε στην επικράτεια της χώρας του ο στρατός της Ρωσίας, είναι χαμηλότερες από τα θύματα του καταστροφικού σεισμού που έπληξε την Τουρκία την 6η Φεβρουαρίου 2023.Μόνο στην Τουρκία, η καταστροφική σεισμική δόνηση στοίχισε τη ζωή σε πάνω από 50.000 ανθρώπους.Οι Ουκρανοί «καταλαβαίνουμε πώς είναι να θάβεις χιλιάδες αθώους ανθρώπους – φίλους και γείτονες», ανέφερε ο Ολεξίι Ρέζνικοφ. «Είμαι ευγνώμων στους τούρκους φίλους για την αταλάντευτη υποστήριξή τους και τη σθεναρή στάση τους για την Κριμαία αφότου άρχισε η ρωσική εισβολή» πρόσθεσε ο υπουργός Άμυνας της Ουκρανίας.Η Τουρκία διαδραματίζει ρόλο μεσολαβητή στον πόλεμο Ρωσίας-Ουκρανίας. Μολαταύτα, προμήθευσε στον ουκρανικό στρατό UAVs και τεθωρακισμένα οχήματα, μεταξύ άλλων.Με πληροφορίες από ΑΠΕ-ΜΠΕ"
newsit.gr,https://www.newsit.gr/kosmos/tourkika-mme-gia-F-16-to-steit-ntipartment-enekrine-tin-polisi-kit-eksygxronismou/3752398/,Τουρκικά ΜΜΕ για F-16: Το Στέιτ Ντιπάρτμεντ ενέκρινε την πώληση κιτ εκσυγχρονισμού,18:05 09/03/2023, Τουρκικα ΜΜΕ για F-16: Το Στειτ Ντιπαρτμεντ ενεκρινε την πωληση κιτ εκσυγχρονισμου,"Το Υπουργείο Εξωτερικών των ΗΠΑ ενημέρωσε το Κογκρέσο ότι ενέκρινε την πώληση κιτ εκσυγχρονισμού του δικτύου τακτικής ζεύξης δεδομένων Link-16, του συστήματος επικοινωνίας για τον στόλο μαχητικών αεροσκαφών F-16 της Τουρκίας, όπως μεταδίδουν τουρκικά ΜΜΕ.Σύμφωνα με τα τουρκικά μέσα ενημέρωσης, το πακέτο εκσυγχρονισμού είναι ένα πακέτο «μικρής κλίμακας» που περιλαμβάνει ραντάρ και διάφορα αεροηλεκτρονικά εξαρτήματα, ωστόσο δεν διευκρινίζεται ο αριθμός τους.Το πακέτο αυτό είναι διαφορετικό από τα 40 νέα μαχητικά αεροσκάφη F-16 Block 70 και τα 79 κιτ εκσυγχρονισμού F-16 Block 70 της Τουρκίας που έχει αιτηθεί η Τουρκία.Το Link-16, επίσης γνωστό ως Tactical Data Link (TDL), είναι ένα στρατιωτικό ραδιοδίκτυο που χρησιμοποιείται από το ΝΑΤΟ και τις συμμαχικές χώρες.Παρέχει τακτική ανταλλαγή πληροφοριών μεταξύ αεροσκαφών, ελικοπτέρων, μη επανδρωμένων εναέριων οχημάτων (UAV), πλοίων και στρατευμάτων εδάφους.Το Link-16 είναι γνωστό για τα χαρακτηριστικά του όπως η μεταφορά δεδομένων υψηλής ταχύτητας, η αυτόματη ανανέωση δεδομένων και η ευρεία κάλυψη. Αυτή η ικανότητα προσφέρει μια σειρά από τρόπους επικοινωνίας που μπορούν να χρησιμοποιηθούν σε αεράμυνα, αεροπορική επίθεση, ναυτικό πόλεμο και άλλες τακτικές επιχειρήσεις."
newsit.gr,https://www.newsit.gr/kosmos/ekloges-2023-stin-tourkia-den-exo-tin-paramikri-amfivolia-gia-to-xroma-tis-kalpis-dilonei-o-erntogan/3752371/,"Εκλογές 2023 στην Τουρκία: «Δεν έχω την παραμικρή αμφιβολία για το χρώμα της κάλπης», δηλώνει ο Ερντογάν",18:05 09/03/2023, Σιγουρια Ερντογαν για τις εκλογες στην Τουρκια: «Δεν εχω την παραμικρη αμφιβολια για το χρωμα της καλπης»,"Την βεβαιότητά του για την νίκη του στις εκλογές του προσεχούς Μαΐου εξέφρασε ο πρόεδρος της Τουρκίας Ρετζέπ Ταγίπ Ερντογάν.«Βρισκόμαστε μαζί σας με αφορμή μια τελετή έναρξης στρατηγικής σημασίας για την οικονομία και τον χρηματοπιστωτικό τομέα της χώρας μας» ήταν τα λόγια του Ερντογάν στην τελετή έναρξης της πρώτης φάσης του τεράστιου Οικονομικού Κέντρου Κωνσταντινούπολης που θα στεγάσει τράπεζες, εταιρείες και χιλιάδες υπαλλήλων καθώς και πολυτελές ξενοδοχείο, εμπορικό κέντρο και πολλά άλλα.Ο Ρετζέπ Ταγίπ Ερντογάν τόνισε ότι προσπαθούν να δώσουν ελπίδα στο έθνος και να ανοίξουν νέα παράθυρα ευκαιριών στην Κωνσταντινούπολη, σύμφωνα όσα μετέδωσε η ΕΡΤ. «Προσπαθούμε να δώσουμε ελπίδα στο έθνος στις δύσκολες στιγμές. Επιταχύνουμε τις επενδύσεις χωρίς να παραμελούμε τα αδέρφια μας στη ζώνη του σεισμού. Βιώνουμε τον ενθουσιασμό των εγκαινίων της πρώτης φάσης του IFM (Οικονομικού Κέντρου της Κωνσταντινούπολης).Με τον αυξανόμενο εμπορικό ανταγωνισμό μεταξύ Ασίας και Ευρώπης, ανοίγουμε νέα παράθυρα ευκαιριών στην Κωνσταντινούπολη, τη γεωπολιτική θέση της χώρας μας.Θεωρούμε ότι η Κωνσταντινούπολη, η οποία λειτουργεί ως γεωγραφική και εμπορική γέφυρα μεταξύ Ανατολής και Δύσης, έχει τη δυνατότητα να δημιουργήσει τον ίδιο δεσμό. Αυτά τα καλά νέα τα δώσαμε αφότου ήρθαμε στην εξουσία. Θα κάνουμε και έχουμε κάνει την Κωνσταντινούπολη ένα από τα κορυφαία χρηματοοικονομικά κέντρα στον κόσμο.Το IFC είναι ένα έργο που αναπτύχθηκε για να ενισχύσει τη θέση της Τουρκίας στην παγκόσμια οικονομία και να καταστήσει τη χώρα μας περιφερειακό και, στο μέλλον, παγκόσμιο οικονομικό κέντρο. Αποφασίσαμε να μεταφέρουμε τα κορυφαία ιδρύματα της χώρας μας, συμπεριλαμβανομένης της Κεντρικής Τράπεζας, των δημοσίων τραπεζών και του Χρηματιστηρίου, που ξεκινήσαμε να χτίζουμε το 2013, στην Κωνσταντινούπολη».Ο Ερντογάν δεν έχασε την ευκαιρία να αναφερθεί και στις προσεχείς εκλογές. «Η χώρα μας βρίσκεται σε διαδικασία εκλογών που θα διεξαχθούν στις 14 Μαΐου. Μετά από 27 ημέρες, θα πάμε στις κάλπες και θα πάρουμε μια κρίσιμη απόφαση για το μέλλον της Τουρκίας. Θα κάνουμε μια σημαντική επιλογή όχι μόνο μεταξύ υποψηφίων, κομμάτων και συμμαχιών, αλλά και μεταξύ δύο διαφορετικών αντιλήψεων.Πιστεύουμε ότι το έθνος μας θα είναι υπέρ μιας πολιτικής εργασίας, υπηρεσιών και επενδύσεων όπως είναι εδώ και 21 χρόνια. Το ταξίδι της οικονομικής ανάπτυξης δεν θα διακοπεί. Ο λαός μας, που γνώριζε την Τουρκία πριν από το 2002, δεν θα επιτρέψει να επιστρέψει από τα δημοκρατικά και οικονομικά κέρδη που απέκτησε πληρώνοντας το τίμημα όταν χρειαστεί. Το αγαπημένο μας έθνος θα ξεκινήσει τον αιώνα της Τουρκίας λέγοντας bismillah (Στο όνομα του Αλλάχ). Ως πολιτικός που κρατά τον παλμό της πλατείας στα 40 χρόνια της ζωής του, δεν έχω την παραμικρή αμφιβολία για το χρώμα της κάλπης», είπε ο Τούρκος πρόεδρος."
newsit.gr,https://www.newsit.gr/kosmos/ekloges-2023-stin-tourkia-oi-katastrofikoi-seismoi-anagkazoun-130-000-atoma-na-psifisoun-ektos-ton-poleon-tous/3752320/,Εκλογές 2023 στην Τουρκία: Οι καταστροφικοί σεισμοί αναγκάζουν 130.000 άτομα να ψηφίσουν εκτός των πόλεων τους,18:05 09/03/2023, Οι καταστροφικοι σεισμοι στην Τουρκια αναγκαζουν 130.000 ατομα να ψηφισουν εκτος των πολεων που εμεναν,"Οι σεισμοί στην νότια Τουρκία τον περασμένο Φεβρουάριο αναγκάζουν τουλάχιστον 133.000 άτομα να ψηφίσουν εκτός των πόλεων που διαμένουν στις προσεχείς εκλογές δήλωσε σήμερα ο επικεφαλής του Ανώτατου Εκλογικού Συμβουλίου της χώρας.Οι προεδρικές και βουλευτικές εκλογές έχουν οριστεί για τις 14 Μαΐου, τρεις μήνες μετά τους ισχυρούς σεισμούς που έπληξαν δέκα επαρχίες στον νότο της Τουρκίας, προκαλώντας τον θάνατο τουλάχιστον 50.000 ανθρώπων και αφήνοντας άστεγους εκατομμύρια άλλους.Αξιωματούχοι του ΑΕΣ επισκέπτονται τις πληγείσες από τον σεισμό επαρχίες προκειμένου να επιβλέψουν τις προετοιμασίες για τις διαδικασίες ψηφοφορίας, δήλωσε ο επικεφαλής του, Άχμετ Γενέρ, στους δημοσιογράφους.«Περίπου 133.000 ψηφοφόροι από τη ζώνη του σεισμού έχουν μεταφέρει τα εκλογικά τους δικαιώματα σε άλλες περιοχές, και 600.000 ψηφοφόροι συνολικά έχουν μεταφέρει τα εκλογικά τους δικαιώματα στην Τουρκία ως σύνολο», είπε ο Γενέρ.Το ΑΕΣ έχει πει πως δεν υπάρχουν εμπόδια στη διεξαγωγή εκλογών στη σεισμόπληκτη ζώνη, και ανακοίνωσε επιπλέον μέτρα όπως την τοποθέτηση καλπών για ψηφοφόρους σε προσωρινά καταλύματα και το να επιτραπεί σε εκείνους που έφυγαν να αλλάξουν εύκολα την καταχωρισμένη διεύθυνσή τους.Ο πρόεδρος Ταγίπ Ερντογάν αντιμετωπίζει τη μεγαλύτερη πολιτική πρόκληση σε περισσότερες από δύο δεκαετίες στην ηγεσία της Τουρκίας, με τις τελευταίες δημοσκοπήσεις να δείχνουν να ακολουθεί τον Κεμάλ Κιλιτσντάρογλου, τον υποψήφιο της κυριότερης συμμαχίας της αντιπολίτευσης, Εθνική Συμμαχία.Περισσότεροι από 64 εκατ. Τούρκοι πολίτες, 3,4 εκατ. από αυτούς στο εξωτερικό, είναι εγγεγραμμένοι στους εκλογικούς καταλόγους, είπε ο Γενέρ. Ο συνολικός πληθυσμός της Τουρκίας ανέρχεται γύρω στα 85 εκατομμύρια."
newsit.gr,https://www.newsit.gr/politikh/nikos-dendias-mporoume-na-anaptyksoume-mia-armoniki-sxesi-kalis-geitonias-me-tin-tourkia/3751133/,Νίκος Δένδιας: Μπορούμε να αναπτύξουμε μια αρμονική σχέση καλής γειτονίας με την Τουρκία,18:05 09/03/2023, Νικος Δενδιας: Μπορουμε να αναπτυξουμε μια αρμονικη σχεση καλης γειτονιας με την Τουρκια,"«Θα μπορούσαμε να γίνουμε φίλοι με την Τουρκία, όμως «μία σχέση φιλίας προϋποθέτει αμοιβαίο σεβασμό και εμπιστοσύνη και διέπεται από πνεύμα αλληλεγγύης και κατανόησης», τονίζει ο υπουργός Εξωτερικών Νίκος Δένδιας σε συνέντευξή του στη εφημερίδα «Μακεδονία της Κυριακής».«Πιστεύω ότι μπορούμε να αναπτύξουμε μία αρμονική και αμοιβαίως επωφελή σχέση καλής γειτονίας και αλληλεπίδρασης με την Τουρκία. Έχουμε αποδείξει έμπρακτα τη φιλική διάθεσή μας», προσθέτει ο Νίκος Δένδιας.«Έχουμε πλήρη επίγνωση των δυσκολιών στις διμερείς σχέσεις μας με την Τουρκία», επισημαίνει.«Παρακολουθούμε με προσοχή τις εξελίξεις, ελπίζουμε στη διατήρηση της ηρεμίας, παραμένουμε προσηλωμένοι στην πάγια θέση μας για ειλικρινή και εποικοδομητικό διάλογο για την επίλυση της διαφοράς μας, στο πλαίσιο του Διεθνούς Δικαίου και του Διεθνούς Δικαίου της Θάλασσας», αναφέρει χαρακτηριστικά.«Πρέπει να είναι, όμως, εξίσου σαφές ότι η εθνική μας κυριαρχία δεν επιδέχεται την παραμικρή αμφισβήτηση και δεν αποτελεί αντικείμενο συζήτησης», σημειώνει και προσθέτει πως το κλίμα που έχει διαμορφωθεί θα πρέπει να προστατευθεί και να μην θυσιαστεί στο βωμό προεκλογικών αναγκών και σκοπιμοτήτων.Ο υπουργός Εξωτερικών ερωτηθείς σχετικά αναφέρει πως θα μπορούσαμε να γίνουμε φίλοι με την Τουρκία, όμως «μία σχέση φιλίας προϋποθέτει αμοιβαίο σεβασμό και εμπιστοσύνη και διέπεται από πνεύμα αλληλεγγύης και κατανόησης. Πιστεύω ότι μπορούμε να αναπτύξουμε μία αρμονική και αμοιβαίως επωφελή σχέση καλής γειτονίας και αλληλεπίδρασης με την Τουρκία. Έχουμε αποδείξει έμπρακτα τη φιλική διάθεσή μας».Αναφερόμενος στη στήριξη της Τουρκίας προς την Ελλάδα για τη θέση μη μονίμου μέλους του Συμβουλίου Ασφαλείας των Ηνωμένων Εθνών για την περίοδο 2025-2026, σημειώνει πως φέρει ιδιαίτερο συμβολισμό, καθώς «το Συμβούλιο Ασφαλείας αποτελεί τον θεματοφύλακα, τον υπερασπιστή του Καταστατικού Χάρτη των Ηνωμένων Εθνών και του Διεθνούς Δικαίου, στα οποία η χώρα μας αποδίδει μέγιστη αξία», ενώ δηλώνει αισιόδοξος ότι η υποψηφιότητα της Ελλάδας θα τύχει ευρείας αποδοχής και θα στεφθεί με επιτυχία.Κάνοντας έναν απολογισμό της εξωτερικής πολιτικής της χώρας την τελευταία τετραετία, επισημαίνει ότι «η Ελλάδα, μέσα σε αυτή την περίοδο μεγάλωσε με βάση το Διεθνές Δίκαιο και το Δίκαιο της Θάλασσας» και υπενθυμίζει τις Συμφωνίες Οριοθέτησης ΑΟΖ με την Ιταλία και την Αίγυπτο, καθώς και τη συμφωνία με την Αλβανία να παραπέμψουμε το ζήτημα της οριοθέτησης ΑΟΖ στο Διεθνές Δικαστήριο της Χάγης.«Είναι η πρώτη φορά που η εθνική επικράτεια μεγάλωσε από το 1947 με την αύξηση των χωρικών μας υδάτων, στην περιοχή του Ιονίου Πελάγους και μέχρι το Ακρωτήριο Ταίναρο από τα 6 στα 12 ναυτικά μίλια», σημειώνει χαρακτηριστικά.Προσθέτει πως η Ελλάδα έχει σφυρηλατήσει ισχυρούς στρατηγικούς δεσμούς φιλίας και συνεργασίας όχι μόνο με χώρες παραδοσιακούς εταίρους και συμμάχους αλλά και με χώρες της Μέσης Ανατολής, της Ν. Αμερικής, της Αφρικής και την Ινδία, ενώ έχει ενισχυθεί το γεωστρατηγικό αποτύπωμα της χώρας με έναν τεράστιο αριθμό διμερών συμφωνιών, όπως η Συμφωνία Στρατηγικής Εταιρικής Σχέσης με τη Γαλλία, Συμφωνία Αμοιβαίας Αμυντικής Συνεργασίας με τις ΗΠΑ, η Κοινής Διακήρυξης Στρατηγικής Εταιρικής Σχέσης με τα Ηνωμένα Αραβικά Εμιράτα.«Πλέον η ελληνική εξωτερική πολιτική διαδραματίζει ενεργό ρόλο στις εξελίξεις στην ευρύτερη περιοχή μας και συμμετέχει στις προσπάθειες εξεύρεσης λύσεων σε θέματα που απασχολούν τη διεθνή κοινότητα», υπογραμμίζει.Αναφέρει δε πως την Παρασκευή 21 Απριλίου θα διοργανωθεί, για πρώτη φορά, στην Ελλάδα συνάντηση για τη Συρία με τη συμμετοχή του Ειδικού Απεσταλμένου του Γ. Γ. των Ηνωμένων Εθνών για τη Συρία, κ. Πέτερσεν.Οι υποψηφιότητες της Ελλάδας για το Συμβούλιο Ασφαλείας (2025-2026) και για το Συμβούλιο Ανθρωπίνων Δικαιωμάτων (2028-2030), για την Προεδρία της Γενικής Συνέλευσης (2035) και διοργάνωση της Διάσκεψης «Our Ocean 2024» αποτυπώνουν την ενεργή και εποικοδομητική συμβολή της Ελλάδας στις παγκόσμιες εξελίξεις, αναφέρει.«Το καλοκαίρι του 2020 ήταν μια πάρα πολύ δύσκολη περίοδος για τη χώρα και για εμένα προσωπικά. Εκείνο που είναι σημαντικό είναι να μην ξαναζήσουμε τέτοιες δύσκολες στιγμές», αναφέρει.Όπως υπενθυμίζει ο υπουργός Εξωτερικών, η θητεία του «σημαδεύτηκε από κομβικά γεγονότα, όπως η ρωσική εισβολή στην Ουκρανία, που επαναδιαμορφώνουν το παγκόσμιο σύστημα και, κατ’ επέκταση και την άμεση γειτονιά μας, και απαιτούν και εγρήγορση αλλά και νέους, ενεργητικούς σχεδιασμούς από πλευράς μας».«Και στις ελληνοτουρκικές σχέσεις περάσαμε από πολλές δοκιμασίες. Πετύχαμε αρκετούς από τους στόχους μας στην εξωτερική πολιτική, μπορούμε να πετύχουμε ακόμα περισσότερους. Επιγραμματικά θα έλεγα ότι η κυβέρνησή μας έχει δικαιωθεί σε όλες τις μεγάλες εθνικές επιλογές που έκανε και ήταν πάντα στην σωστή πλευρά της Ιστορίας. Υπογραμμίζω και το ότι καταφέραμε να αφήσουμε τα ζητήματα εξωτερικής πολιτικής εκτός της εσωτερικής πολιτικής «τοξικότητας»», τονίζει.Αναφερόμενος στις σχέσεις Ελλάδας και Κύπρου υπογραμμίζει πως «το Κυπριακό συνιστά κορυφαίο εθνικό στόχο, για την επίτευξη του οποίου η Ελλάδα επιζητά μία δίκαιη και βιώσιμη λύση, στη βάση διζωνικής, δικοινοτικής ομοσπονδίας, βάσει των Ψηφισμάτων του Συμβουλίου Ασφαλείας των Ηνωμένων Εθνών».«Είμαι απόλυτα πεπεισμένος ότι το διαφαινόμενο κλίμα που έχει διαμορφωθεί στις ελληνοτουρκικές σχέσεις -και το οποίο ευελπιστούμε ότι θα συνεχιστεί και μετά τις εκλογές στην Τουρκία- μόνο θετικά μπορεί να συμβάλλει στις προσπάθειες επίλυσης του Κυπριακού και εν γένει, στην ειρήνη και την ασφάλεια στην ευρύτερη περιοχή», τονίζει.Αναφορικά με την πρόσφατη Τριμερή Ελλάδας – Κύπρου – Ισραήλ, σημειώνει ότι το εν λόγω σχήμα στοχεύει στην εδραίωση ενός περιφερειακού πλαισίου ασφάλειας, πρωτίστως μέσω συνεργειών σε τομείς όπως η ενέργεια, η καινοτομία και η ψηφιακή τεχνολογία. Το θέμα του αγωγού φυσικού αερίου «EastMed» και ο διασυνδετήριος αγωγός «EuroAsia Interconnector», η γεωστρατηγική σημασία των οποίων έχει ιδιαιτέρως αναδειχθεί μετά και τη ρωσική εισβολή στην Ουκρανία, συζητήθηκαν σε εύρος, σημειώνει.Σημειώνει δε πως το «Φόρουμ Φυσικού Αερίου Ανατολικής Μεσογείου» αποτελεί «υπόδειγμα του τρόπου με τον οποίο η ενέργεια μπορεί να αποτελέσει εφαλτήριο για μία ειρηνική σύμπραξη στην περιοχή της Αν. Μεσογείου και της ευρύτερης Μ. Ανατολής».«Προσβλέπουμε μελλοντικά στην εισδοχή νέων μελών όπως η Τουρκία, υπό τον απαρέγκλιτο όρο του σεβασμού του Διεθνούς Δικαίου και του Διεθνούς Δικαίου της Θάλασσας», σημειώνει και τονίζει πως «η Ελλάδα έχει ως στόχο να καταστεί ενεργειακός κόμβος στον τομέα ανεφοδιασμού φυσικού αερίου και ηλεκτρικής ενέργειας».Στρατηγική επιλογή της κυβέρνησής είναι ακόμη τα ανοίγματα και η ενίσχυση των σχέσεων με τις αφρικανικές χώρες, μία γεωγραφική ζώνη που επί δεκαετίες η παρουσία μας ήταν από ανύπαρκτη ως αναιμική.Ερωτηθείς για τις εκλογές, αναφέρει πως «το βασικό διακύβευμα είναι να συνεχισθεί η ομαλή πορεία της χώρας και να μην επιστρέψουμε στις συνθήκες αστάθειας και αβεβαιότητας της περιόδου των Μνημονίων».«Σε μια εξαιρετικά πολύπλοκη συγκυρία στο διεθνές περιβάλλον δεν επιτρέπονται οι πειραματισμοί που όπως αποδείχθηκε από την περίοδο στην οποία προαναφέρθηκα, επιδείνωσαν την κατάσταση αντί να τη βελτιώσουν, παρά τις γνωστές απατηλές υποσχέσεις του ΣΥΡΙΖΑ, οι οποίες ουδέποτε έγιναν πράξη. Η χώρα σήμερα χρειάζεται σταθερότητα και μια αυτοδύναμη κυβέρνηση της Νέας Δημοκρατίας».Ο υπουργός Εξωτερικών επισημαίνει πως «το δυστύχημα των Τεμπών μας συγκλόνισε όλους» και «η κυβέρνηση έχει εξαγγείλει ήδη μία σειρά μέτρων για να αποκτήσει επιτέλους η χώρα σύγχρονο σιδηρόδρομο. Πλέον, το οφείλουμε αυτό και στη μνήμη των θυμάτων».«Το μεγάλο στοίχημα για τη Νέα Δημοκρατία είναι να υπάρξει πραγματική πανστρατιά ενόψει των εκλογών της 21ης Μαΐου από την οποία θα εξαρτηθεί σε σημαντικό βαθμό και το αποτέλεσμα της δεύτερης εκλογικής αναμέτρησης, με σύστημα ενισχυμένης αναλογική», τονίζει.«Χωρίς αλαζονεία, με ταπεινοφροσύνη και ενσυναίσθηση, αλλά καθιστώντας σαφές πως χώρα πρέπει να παραμείνει σε τροχιά σταθερότητας και ομαλότητας, η Νέα Δημοκρατία οφείλει να διεκδικήσει την επανεκλογή της ως αυτοδύναμη κυβέρνηση, έχοντας να επιδείξει σημαντικό έργο σε μια σειρά από τομείς», καταλήγει."
newsit.gr,https://www.newsit.gr/kosmos/i-tourkia-ektokseyse-ton-proto-kataskopeytiko-doryforo-tis/3751123/,Η Τουρκία εκτόξευσε τον πρώτο «κατασκοπευτικό» δορυφόρο της,18:05 09/03/2023, Βιντεο: Η Τουρκια εκτοξευσε τον πρωτο «κατασκοπευτικο» δορυφορο της,"Η Τουρκία εκτόξευσε σήμερα (15.04.2023) με επιτυχία στο διάστημα τον πρώτο της δορυφόρο παρατήρησης υψηλής ανάλυσης IMECE. Ο δορυφόρος, όπως αναφέρουν τουρκικά ΜΜΑ, θα μπορεί να τραβάει φωτογραφίες από οποιαδήποτε μέρος του πλανήτη.Ο δορυφόρος της Τουρκίας εκτοξεύτηκε νωρίς το πρωί του Σαββάτου (15.04.2023) από τη διαστημική βάση Vandenberg στην πολιτεία της Καλιφόρνια των ΗΠΑ.Ο IMECE μεταφέρθηκε στο διάστημα και τέθηκε σε τροχιά με πύραυλο Falcon 9 της εταιρεία SpaceX, μετά από δύο αναβολές λόγω καιρού.Πρόκειται για την πρώτη φορά που η Τουρκία θα διαθέτει ηλεκτρο-οπτική δορυφορική κάμερα με ανάλυση υπόμετρου σε τροχιά.Δείτε βίντεο:Türkiye successfully launched its 1st indigenous high-resolution Earth observation satellite, called the IMECE, into spaceThe Turkish-made satellite was blasted off from the Vandenberg Space Force Base in the US state of California at 0648 GMT https://t.co/VgKKiZQi16 pic.twitter.com/uaWn78iHvMTurkey’s first sub-meter resolution earth observation satellite, takes off from the launch site#IMECE @tubitakuzay @varankpic.twitter.com/1Eu5b0QZgkΣημειώνεται ότι ο δορυφόρος παρατήρησης υψηλής ανάλυσης IMECE θαμπορεί να τραβάει φωτογραφίες από οποιαδήποτε μέρος του πλανήτη, αναφέρει το πρακτορείο.Δείτε βίντεο:Με πληροφορίες από Anadolu και TRT World"
newsit.gr,https://www.newsit.gr/kosmos/tsavousoglou-kales-oi-sxeseis-me-tin-ellada-meta-ton-seismo-alla-min-eimaste-afeleis/3750641/,Τσαβούσογλου: Καλές οι σχέσεις με την Ελλάδα μετά τον σεισμό αλλά μην είμαστε αφελείς,18:05 09/03/2023, Τσαβουσογλου: Καλες οι σχεσεις με την Ελλαδα μετα τον σεισμο αλλα μην ειμαστε αφελεις,"«Υπάρχει ηρεμία στις σχέσεις μεταξύ Αθήνας και Άγκυρας μετά το σεισμό στην Τουρκία, αλλά μην είμαστε αφελείς», τόνισε μεταξύ άλλων σε συνέντευξή του στο HaberTurk ο υπουργός εξωτερικών Μεβλούτ Τσαβούσογλου.Ο κ. Τσαβούσογλου τόνισε πως «τόσο για την Κύπρο, όσο για οτιδήποτε χρειάζεται, για τα ζητήματα του Αιγαίου και της Ανατολικής Μεσογείου, υπάρχουν πολλά αντικρουόμενα ζητήματα που είναι αλληλένδετα. Εάν αυτά δεν επιλυθούν, η ένταση μπορεί να ξεκινήσει και πάλι ανά πάσα στιγμή, δυστυχώς. Είμαστε πάντα έτοιμοι να συζητήσουμε αυτά τα θέματα μέσω του διαλόγου και της διπλωματίας».Παράλληλα ανέφερε ότι τα προβλήματα με την Ελλάδα είναι χρόνια και παραμένουν και πως οι προσπάθειες επίλυσης πρέπει να συνεχιστούν, συμπλήρωσε.Ο Τούρκος υπουργός Εξωτερικών αναφέρθηκε επίσης στο γεγονός πως οι δυο χώρες βρίσκονται σε προεκλογική περίοδο και τόνισε πως «μετά τις εκλογές πρέπει να αναβιώσει ο συμβουλευτικός μηχανισμός για διευθέτηση προβλημάτων και να γίνουν συγκεκριμένα βήματα»."
newsit.gr,https://www.newsit.gr/kosmos/tourkia-proeklogiko-rap-tragoudi-gia-ton-erntogan/3749717/,Τουρκία: Προεκλογικό ραπ τραγούδι για τον Ερντογάν,18:05 09/03/2023, Εγραψαν προεκλογικο ραπ τραγουδι για τον Ερντογαν,"Με κάθε τρόπο προσπαθεί ο Ερντογάν να κερδίσει ψήφους στις εκλογές που είναι προγραμματισμένες για τις 14 Μαίου στην Τουρκία.Σύμφωνα με τον ΣΚΑΪ και τον Μανώλη Κωστίδη, το προεκλογικό επιτελείο του Ερντογάν έφτιαξε ένα… ραπ τραγούδι μπροστα στις εκλογές, το οποίο προφανώς έχει στόχο τη νεολαία της Τουρκίας. Το τραγούδι φυσικά τον αποθεώνει, λέγοντας πως αυτός είναι «ο αιώνας της Τουρκίας».Αναλυτικά οι στίχοι του τραγουδιού«Η αγάπη μας είναι παντού. Ο αιώνας της Τουρκίας είναι η στιγμή του λαού της Τουρκίας. Όχι αύριο, αλλά όλα σήμερα. Ρετζέπ Ταγίπ Ερντογάν. Ανατέλλει ο ήλιος, γράφει ιστορία. Συνεχίζουμε τη σωστή στιγμή με τον σωστό άνθρωπο. Πόσες δυσκολίες ξεπεράσαμε τώρα οι προσευχές του λαού είναι όλες για σένα. Είναι ο αιώνας της ειρήνης, της ηρεμίας. Τα αστέρια στον ουρανό δημιούργησαν την ημισέληνο. Όχι αύριο, αλλά σήμερα. Στον αιώνα της Τουρκίας δεν υπάρχει κανένας άλλος. Ο αιώνας του μέλλοντος και της ανεξαρτησίας. Όλοι μαζί πάμε με τον Ρετζέπ Ταγίπ Ερντογάν»."
newsit.gr,https://www.newsit.gr/politikh/dendias-stin-ert-meta-tis-ekloges-mia-endexomeni-syzitisi-me-tin-tourkia/3749555/,Δένδιας στην ΕΡΤ: Μετά τις εκλογές μια ενδεχόμενη συζήτηση με την Τουρκία,18:05 09/03/2023, Δενδιας στην ΕΡΤ: Μετα τις εκλογες μια ενδεχομενη συζητηση με την Τουρκια,"Για τις εκλογές στην Ελλάδα και την Τουρκία αλλά και για τις σχέσεις ανάμεσα στις δυο χώρες, μίλησε στην ΕΡΤ ο υπουργός Εξωτερικών Νίκος Δένδιας.Για «μεγάλες επιτυχίες» τα τελευταία τέσσερα χρόνια στο υπουργείο Εξωτερικών, όπως τις δύο συμφωνίες για τις ΑΟΖ, τις αμυντικές συμφωνίες και τη διεύρυνση του ορίζοντα της εξωτερικής πολιτική, έκανε λόγο ο υπουργός Εξωτερικών Νίκος Δένδιας σε εφ’ όλης της ύλης συνέντευξη στην ΕΡΤ.«Δεν ήταν προβλέψιμα αυτά τα οποία συνέβησαν στο υπουργείο Εξωτερικών τα τελευταία τέσσερα. Είχαμε μεγάλες επιτυχίες αυτά τα χρόνια, τις δύο συμφωνίες για τις Αποκλειστικές Οικονομικές Ζώνες, την κατ’ αρχήν συμφωνία με την Αλβανία, τις αμυντικές συμφωνίες» ανέφερε χαρακτηριστικά ο Νίκος Δένδιας, προχωρώντας σε αποτίμηση της θητείας του στο τιμόνι του υπουργείου Εξωτερικών.Ιδιαίτερα στάθηκε στις συμφωνίες ΑΟΖ με την Ιταλία και την Αίγυπτο, καθώς και στις αμυντικές συμφωνίες με τη Γαλλία, τα Ηνωμένα Αραβικά Εμιράτα, τη Σαουδική Αραβία και τις ΗΠΑ, στην ανάπτυξη των σχέσεων με χώρες της Αφρικής και της Νότιας Αμερικής, όπως και στις τρεις υποψηφιότητες της Ελλάδας για τον ΟΗΕ. «Όλα αυτά ήταν καινούργιες προσεγγίσεις ή εν πάση περιπτώσει προσεγγίσεις πέραν του ορίζοντα» επισήμανε. Όσον αφορά την υποψηφιότητα της Ελλάδας για τη θέση μη μόνιμου μέλους του Συμβουλίου Ασφαλείας, είπε πως θα εκλεγεί και ανέδειξε τα «τεράστια οφέλη» που θα φέρει για τη χώρα μας.Επίσης, ειδική μνεία έκανε στις σχέσεις της Ελλάδας με τις ΗΠΑ, καταδεικνύοντας ότι είναι μία από τις μεγάλες επιτυχίες της κυβέρνησης Μητσοτάκη.Συνάμα, βαρύνουσα σημασία έδωσε στις σχέσεις «στρατηγικού επιπέδου» και «κεφαλαιώδους σημασίας» της Ελλάδας με την Αίγυπτο, μία ημέρα μετά τη συνάντησή του στην Αθήνα με τον Αιγύπτιο ομόλογό του, Σάμεχ Σούκρι. Αποτυπώνοντας το πολύ καλό κλίμα τόσο στο διμερές όσο και στο διαπροσωπικό επίπεδο, ανέφερε πως το γεγονός ότι έχει δει τον Σάμεχ Σούκρι τουλάχιστον 25 ίσως φορές, έχει πραγματοποιήσει 15-16 επισκέψεις στο Κάιρο δείχνει ακριβώς αυτή τη βασική επιλογή και προσέθεσε: «Με την Αίγυπτο πλέον έχουμε μια συνταύτιση σε μια σειρά από θέματα, όχι μόνο στα θέματα των ΑΟΖ, όπου έχουμε υπογράψει συμφωνίες, ότι βλέπουμε με τον ίδιο τρόπο την ασφάλεια και τη σταθερότητα και ότι η Αίγυπτος είναι ακριβώς η χώρα από την οποία προσβλέπουμε μέσω του καλωδίου, μέσω πιθανών αγωγών, να αποτελέσουμε ενεργειακή είσοδο στην Ευρώπη». Μάλιστα, προέτρεψε πως αν έπρεπε να αφήσει παρακαταθήκη, θα έλεγε να μην διαταραχθούν οι σχέσεις με την Αίγυπτο ποτέ.Ερωτηθείς αν το γεγονός ότι μπαίνει ψηλά το θέμα της ηλεκτρικής διασύνδεσης σημαίνει ότι οι σκέψεις για EastMed παραμερίζονται με κάποιο τρόπο στην περιοχή, ο υπουργός Εξωτερικών απάντησε κατηγορηματικά αρνητικά. «Όχι, όχι. Είναι τελείως διαφορετικό ζήτημα. Ο EastMed υπάρχει ως πιθανό έργο. Πρέπει να γίνει οικονομική του αξιολόγηση, να δούμε εάν και εφόσον έχει σημασία» ανέφερε και ανέδειξε την ενεργειακή διάσταση της σχέσης με την Αίγυπτο. «Η Ελλάδα θέλει να γίνει ενεργειακός κόμβος. Η Αίγυπτος είναι σημείο εξαγωγής ενέργειας, είτε ενέργειας που παράγει η ίδια είτε ενέργειας που θα παράξει μέσω ανανεώσιμων πηγών. Το καλώδιο είναι ο τρόπος, ο ένας από τους τρόπους μεταφοράς ηλεκτρικής ενέργειας, θα μπορούσε να υπάρξει και αγωγός. Θα μπορούσαν να υπάρχουν και πλοία με LNG. Η σχέση με την Αίγυπτο διασφαλίζει στην Ελλάδα πολλούς ρόλους στην Νοτιοανατολική Ευρώπη».Παράλληλα, o υπουργός Εξωτερικών εξέφρασε την ελπίδα να μην έχει ημερομηνία λήξης το ήρεμο κλίμα στις σχέσεις με την Τουρκία και «μετά τις εκλογές να επανέλθουμε σε μια σοβαρή συζήτηση για να λύσουμε τη διαφορά μας». «Μετά τις εκλογές μπορεί να καθίσουμε να συζητήσουμε σοβαρά, αλλά για να συζητήσουμε σοβαρά πρέπει να υπάρχει και από τις δύο πλευρές αντίληψη του πλαισίου μέσα στο οποίο συζητάμε» υπογράμμισε. Ειδικότερα, διατύπωσε την πεποίθηση ότι μόλις οι δύο νέες κυβερνήσεις σταθούν στα πόδια τους είναι καλό να εκμεταλλευτούν το μομέντουμ, διότι και αυτές οι περίοδοι, εάν δεν τις εκμεταλλευτείς, δεν κρατούν για πάντα.Κληθείς να σχολιάσει τις τελευταίες δηλώσεις του Τούρκου υπουργού Εξωτερικών Μεβλούτ Τσαβούσογλου, ο Νίκος Δένδιας είπε:. «Συνήθως οι προεκλογικές τοποθετήσεις ακόμα και για θέματα εξωτερικής πολιτικής είναι φυσιολογικό, έχουν να κάνουν και απευθύνονται σε ένα εσωτερικό ακροατήριο» ανέφερε επιπροσθέτως και επισήμανε ότι «είναι κρίμα να μην επιτρέψουμε στις κυβερνήσεις που θα προέλθουν από τις εκλογές να ξεκινήσουν από το εξαιρετικό σημείο που βρισκόμαστε τώρα».Όσον αφορά τις διερευνητικές επαφές, είπε πως έχει μια εικόνα για τις διαφοροποιήσεις που πρέπει να γίνουν σε ζητήματα τακτικής διαπραγμάτευσης και ότι υπάρχουν πράγματα που μπορεί να φρεσκάρουν διαδικασίες και να δώσουν πιθανόν την ελπίδα ενός καλύτερου αποτελέσματος. «Όταν κάτι 63 φορές δεν έχει αποδώσει αποτέλεσμα, να περιμένεις με τον ίδιο ακριβώς τρόπο να αποδώσει την 64η, νομίζω αυτό συνιστά μια μικρή αφέλεια» επισήμανε, καθιστώντας ταυτόχρονα σαφές πως εάν δεν υπάρξει σύγκλιση στα μείζονα, τη λύση δεν μπορεί να τη δώσει η διαφορετική διαδικασία στα ελάσσονα.Ερωτηθείς αν θα μπορούσαν τα ελληνοτουρκικά να συζητηθούν σε ένα πλαίσιο πολυμερούς διάσκεψης, ο υπουργός Εξωτερικών απάντησε ότι είναι εξαιρετικά δύσκολο. «Η πολυμερής διάσκεψη στην Ανατολική Μεσόγειο έχει ένα βασικό εμπόδιο, αλλά είναι ελέφαντας το εμπόδιο. Τη μη αναγνώριση της Κυπριακής Δημοκρατίας από την Τουρκία. Φανταστείτε να συζητάμε πάνω σε ένα χάρτη στον οποίο η Κύπρος έχει απαλειφθεί σαν να μην υπάρχει. Νομίζω έχει ένα θεματάκι αυτό» επεξήγησε.Περαιτέρω, υπογράμμισε τη σημασία της Σύμβασης του ΟΗΕ για το Δίκαιο της Θάλασσας και εξέφρασε την πεποίθησή του ότι με μια εγκάρδια συνεννόηση με την Ελλάδα, η Τουρκία θα δει ότι αυτό που θεωρεί απειλή στην πραγματικότητα είναι ευλογία. Είναι κανόνες πάνω στους οποίους και η Τουρκία θα μπορούσε να διασφαλίσει την επικοινωνία της με τη θάλασσα, σημείωσε.Ξετυλίγοντας το κουβάρι των ελληνοτουρκικών σχέσεων κατά την τελευταία 4ετία, προσδιόρισε ότι αυτό το οποίο λειτούργησε καταλυτικά, επιβαρυντικά στις ελληνοτουρκικές σχέσεις ήταν το τουρκολυβικό μνημόνιο. «Ένας καλόπιστος συνομιλητής σου δεν υπογράφει μια παράνομη συμφωνία και με την οποία να σφετερίζεται δικά σου δικαιώματα. Αυτό δεν είναι ένα εναρκτήριο λάκτισμα μιας εγκάρδιας σχέσης. Είναι κλωτσιά κάτω από το τραπέζι» σημείωσε.Ερωτηθείς αν η εξομάλυνση των σχέσεων της Τουρκίας με τις ΗΠΑ είναι προς το συμφέρον της Ελλάδας, ο υπουργός Εξωτερικών απάντησε καταφατικά και υποστήριξε ότι «μια ισχυρή Τουρκία η οποία πιστεύει στις αξίες της δημοκρατίας, των ανθρωπίνων δικαιωμάτων, στη συμμαχία της και στη σχέση με την Ευρώπη, είναι προφανώς μια Τουρκία που εξυπηρετεί το όφελος για την τουρκική κοινωνία αλλά και εμάς».Αναφορικά με την οριοθέτηση της υφαλοκρηπίδας και της ΑΟΖ με την Αλβανία, ο υπουργός Εξωτερικών έκανε γνωστό πως η αλβανική πλευρά ετοιμάζεται να υπογράψει, να υποβάλει στον πρόεδρο της χώρας έγγραφο πληρεξουσίου, ώστε να δοθεί στη διαπραγματευτική ομάδα η δυνατότητα να συζητήσει με την Ελλάδα πάνω σε αυτό. Πότε θα γίνει αυτό; «Αυτό πρέπει να το προσδιορίσει ο πρωθυπουργός της Αλβανίας, αλλά νομίζω ότι δεν θα βραδύνει» είπε ο Νίκος Δένδιας. Πιο συγκεκριμένα, είπε ότι περιμένει να έχουμε εξελίξεις στο πεδίο αυτό μέσα στο 2023, καθιστώντας σαφές ότι αυτό θα το κρίνει η επόμενη ελληνική κυβέρνηση και όχι ο ίδιος.Ευρύτερα, υπογράμμισε ότι και στις σχέσεις με την Αλβανία σε ένα μεγάλο βαθμό το υπόδειγμα έχει αλλάξει και διαμήνυσε: «Εγώ πιστεύω στην ελληνοαλβανική φιλία. Πιστεύω ότι η ελληνική μειονότητα είναι γέφυρα που συνδέει τις δύο χώρες και θα ήθελα να σας πω ότι η Αλβανία πρέπει να προσεχθεί κάτι από την ελληνική πλευρά. Η Αλβανία έχει δεχθεί απολύτως αυτό που εμείς προτείνουμε στην Τουρκία, δηλαδή συνυποσχετικό, επέκταση χωρικών υδάτων. Η Αλβανία ευθέως είπε ότι η Ελλάδα, η οποία δεν πήγε στην Αλβανία μέχρι τα 12, πήγε στα 12, μπορεί να επεκτείνει τα χωρικά της ύδατα και από εκεί και πέρα επί τη βάσει της UNCLOS, συνυποσχετικό και υποβολή του στη Χάγη με πλήρη δικαιώματα των νησιών. Άρα λοιπόν, νομίζω ότι η γενναία αλβανική θέση πρέπει να προσεχθεί».Περαιτέρω, εξέφρασε την πίστη του στο ευρωπαϊκό οικοδόμημα και δήλωσε περήφανος που μετέχει η πατρίδα μας σε αυτό, χαρακτηρίζοντας την ΕΕ το πιο πετυχημένο ιστορικό παράδειγμα συνεργασίας κρατών.Μάλιστα, εμφανίστηκε αισιόδοξος αναφορικά με την είσοδο της Σουηδίας στο ΝΑΤΟ αμέσως μετά τις εκλογές στην Τουρκία. «Υπάρχει η γενική ελπίδα ότι θα υποδεχθούμε όπως υποδεχτήκαμε τη Φινλανδία προχθές, έτσι θα υποδεχθούμε και τη Σουηδία» συμπλήρωσε.Σχετικά με το ΝΑΤΟ, ο Νίκος Δένδιας προέταξε την ανάγκη «να περάσει σε ένα άλλο στάδιο και πέραν από μια αμυντική συμμαχία, πολύ επιτυχημένη αμυντική συμμαχία, να γίνει μια αξιακή συμμαχία». Όπως διατύπωσε τη θέση του, η Αμυντική Συμμαχία δεν είναι παράταξη αρμάτων, είναι παράταξη κρατών, κοινωνιών και ιδεών.Σε ό,τι αφορά τη στάση της αντιπολίτευσης κατά τη διάρκεια της διαχείρισης των κρίσεων με την Τουρκία, ο Νίκος Δένδιας είπε ότι πάντοτε στις συζητήσεις και στις ενημερώσεις που έγιναν υπήρξε τήρηση της μυστικότητας, κατανόηση, σοβαρότητα και προέταξε: «Αυτό είναι ένα τεράστιο κεκτημένο για την πατρίδα. Εάν αυτό τηρηθεί και στο μέλλον, νομίζω ότι η χώρα θα έχει μια πολύ μεγάλη δυνατότητα αντιμετώπισης κρίσεων που εύχομαι να μην υπάρξουν, αλλά που είναι βέβαιον ότι κάποια στιγμή θα υπάρξουν για κάποιο λόγο. Είναι σημαντικό τα κόμματα να συνεννοούνται γι αυτά τα θέματα».Δεν παρέλειψε ο υπουργός Εξωτερικών να αναφερθεί και στον πόλεμο στην Ουκρανία, εκτιμώντας ότι τις επόμενες εβδομάδες θα εξελιχθούν επιθέσεις και αντεπιθέσεις από τις δύο πλευρές και θα δημιουργηθεί μια νέα ισορροπία. «Το καλύτερο που μπορώ να ελπίζω αυτή τη στιγμή- και το λέω με βαθιά λύπη- σε αυτό το ζήτημα είναι μια παγωμένη ανακωχή» συμπλήρωσε.Ακολούθως, ο υπουργός Εξωτερικών απάντησε σε ερωτήσεις σχετικά με την εσωτερική πολιτική ενόψει των εκλογών.Απαντώντας σε ερώτηση σχετικά με την τοποθέτησή του, το 2018, ενάντια στην επέκταση του φράκτη του Έβρου, απηύθυνε παράκληση σε όποιον επικαλείται δηλώσεις του ’18 να θυμηθεί πολύ καλά τι συνέβη το ’20 και τι χρειάστηκε να αντιμετωπιστεί το ’20 και να το προβάλει αυτό. Αυτό που δεν υπήρχε στον ορίζοντα το ’18 ήταν η υβριδική απειλή του ’20, επισήμανε.Αναφερθείς στην τροπολογία που υπερψηφίστηκε τη Μεγάλη Τρίτη που εμποδίζει την κάθοδο στις εκλογές στο κόμμα Κασιδιάρη, ο Νίκος Δένδιας είπε ρητά ότι το νεοναζιστικό μόρφωμα δεν πρέπει να τεθεί υπό την κρίση της ελληνικής κοινωνίας, όπως και οποιοδήποτε μόρφωμα μετέρχεται και προκηρύσσει ανάλογη ιδεολογία και προσέθεσε: «Εδώ τώρα, καταλαβαίνω ότι όταν έρχεται μια ρύθμιση τόσο κοντά στις εκλογές, σε σαφέστατα προεκλογικό χρόνο, μπαίνει στην προκρούστεια κλίνη του προεκλογικού συμφέροντος ή της προεκλογικής ανάλυσης του κάθε κόμματος και αυτή πολλές φορές είναι παραμορφωτική εκτρωματική». Ερωτηθείς αν θα έπρεπε να είχε έρθει νωρίτερα, υποστήριξε πως θα ήταν καλύτερο όλο αυτό να είχε συζητηθεί κάποια άλλη στιγμή. Παρά ταύτα, όπως τόνισε, περίμενε από την αξιωματική αντιπολίτευση ακόμα και με αυτή τη λογική της ανάγκης της προεκλογικής να υπερψηφίσει, γιατί είναι πολύ ευρύτερο το συμφέρον.Τέλος, σε ό,τι αφορά τις εκλογές, ο Νίκος Δένδιας προτάσσει την ανάγκη αυτοδυναμίας και «κατά συνέπεια ο νυν πρωθυπουργός να είναι ο πρωθυπουργός»."
newsit.gr,https://www.newsit.gr/kosmos/amerikanikes-kyroseis-se-etaireies-stin-tourkia-giati-paraviasan-to-empargko-sti-rosia/3749430/,Αμερικανικές κυρώσεις σε εταιρείες στην Τουρκία γιατί παραβίασαν το εμπάργκο στη Ρωσία,18:05 09/03/2023, Αμερικανικες κυρωσεις σε εταιρειες στην Τουρκια γιατι παραβιασαν το εμπαργκο στη Ρωσια,"Οι ΗΠΑ επέβαλαν κυρώσεις σε βάρος τουλάχιστον τεσσάρων οντοτήτων που έχουν έδρα την Τουρκία και τις κατηγορούν πως παραβίασαν τους αμερικανικούς ελέγχους εξαγωγών, συνδράμοντας στις ρωσικές πολεμικές επιχειρήσεις.Αυτές είναι οι μεγαλύτερες κυρώσεις των ΗΠΑ ενάντια στην Τουρκία μετά την έναρξη της ρωσικής εισβολής στην Ουκρανία πέρυσι.Τα μέτρα αυτά που αφορούν μεταξύ άλλων μια εταιρεία ηλεκτρονικών ειδών με έδρα την Τουρκία και έναν επενδυτή στην τεχνολογία ο οποίος φέρεται να συνέβαλε στη μεταφορά ειδών «διπλής χρήσης» – αποτελούν μέρος ενός παγκόσμιου πακέτου κυρώσεων που ανακοίνωσε το αμερικανικό υπουργείο Οικονομικών ενάντια σε περισσότερες από 120 οντότητες.Ένας αξιωματούχος της αμερικανικής κυβέρνησης είπε στο Reuters ότι οι κυρώσεις στοχεύουν οντότητες με έδρα την Τουρκία και πρόσωπα στον τομέα της ναυτιλίας και του εμπορίου που είναι «κατά πλειοψηφία» ιδιοκτησία της Ρωσίας ή συνδέονται με τη Ρωσία."
newsit.gr,https://www.newsit.gr/kosmos/seismos-stin-tourkia-ta-seismo-geodynamika-aitia-ton-katastrofon-mesa-apo-entyposiakes-fotografies/3748759/,Σεισμός στην Τουρκία: Τα σεισμο-γεωδυναμικά αίτια των καταστροφών μέσα από εντυπωσιακές φωτογραφίες,18:05 09/03/2023, Τα σεισμο-γεωδυναμικα αιτια των καταστροφων στην Τουρκια μεσα απο εντυπωσιακες φωτογραφιες,"Δύο μήνες μετά τους καταστροφικούς σεισμούς που -στην κυριολεξία- ισοπέδωσαν έντεκα επαρχίες της Τουρκίας, στα σύνορα με τη Συρία, ο Καθηγητής Ευθύμης Λέκκας και η ερευνητική του ομάδα αποτελούμενη από τους Παναγιώτη Καρύδη, Εμμανουήλ Βασιλάκη, Σπυρίδωνα Μαυρούλη, και Γιάννη Αργυρόπουλο παρουσιάζουν μέσα από εντυπωσιακές φωτογραφίες τα σεισμο-γεωδυναμικά αίτια, τα οποία δεν άφησαν κανένα περιθώριο στις τρωτές κατασκευές να ανταπεξέλθουν.Τα παρακάνω σεισμο-τεκτονικά αίτια συνετέλεσαν στη μεγάλη καταστροφή σε συνδυασμό με την υψηλή τρωτότητα των κτιρίων.Οι δύο σεισμοί που σημειώθηκαν το πρωί της 6ης Φεβρουαρίου 2023, εντάσεως 7,8 και 7,5 Ρίχτερ, σκότωσαν τουλάχιστον 40.000 ανθρώπους, ενώ 13,5 εκατομμύρια κάτοικοι έμειναν άστεγοι και επλήγησαν 4 εκατομμύρια κτίρια.1. Η μεγάλη μετακίνηση των εκατέρωθεν τεμαχών ξεπέρασε τα 5 μέτρα, ενώ το εύρος της ζώνης έφτασε τα 50 μέτρα σε ένα ρήγμα τεραστίων διαστάσεων που έφτασε τα 300 χλμ. σε μήκος.2. Τα φαινόμενα του εγκλωβισμού της σεισμικής ενέργειας και της παλινδρόμησης των σεισμικών κυμάτων μέσα σε μικρές ιζηματογενείς λεκάνες με χαλαρά ιζήματα που αναπτύσσονταν πάνω σε σκληρό βραχώδες υπόβαθρο, με αποτέλεσμα να δημιουργηθεί ένα εξαιρετικά αρνητικό πλαίσιο για τα κτήρια των πόλεων που είναι αναπτυγμένες σε ενδοορεινες λεκάνες.3. Το φαινόμενο της ρευστοποίησης εδαφών, δηλαδή η μετατροπή στερεού πετρώματος σε ρευστό, με αποτέλεσμα τα κτίρια να επιπλέουν, να παίρνουν μεγάλες κλίσεις και τελικά να βυθίζονται.4. Τα φαινόμενο της κατευθυντικότητας των σεισμικών κυμάτων, δηλαδή της συγκέντρωσης και ανάπτυξης της ενέργειας μόνο προς ορισμένες κατευθύνσεις κατά μήκος του ρήγματος, κάτι αντίστοιχο με το να στοχεύει ένα πυροβόλο όπλο τα ευρισκόμενα στην επιφάνεια κτίρια.5. Η ανάπτυξη των οικιστικών περιοχών δίπλα σε ποταμούς και πάνω σε παλαιές ποτάμιες αποθέσεις, που είναι εξαιρετικά χαλαρές και ακατάλληλες για τη θεμελίωση κτιρίων."
newsit.gr,https://www.newsit.gr/kosmos/erntogan-ksekinise-episima-tin-proeklogiki-ekstrateia-me-tin-yposxesi-na-tithaseysei-ton-plithorismo/3748612/,Ερντογάν: Ξεκίνησε επίσημα την προεκλογική εκστρατεία με την υπόσχεση να τιθασεύσει τον πληθωρισμό,18:05 09/03/2023, Ερντογαν: Ξεκινησε επισημα την προεκλογικη εκστρατεια με την υποσχεση να τιθασευσει τον πληθωρισμο,"Το πρόγραμμα του κόμματός του, του AKP, ενόψει των εκλογών της 14ης Μαΐου, παρουσίασε ο Ρετζέπ Ταγίπ Ερντογάν, δίνοντας ιδιαίτερο βάρος στην «αχίλλειο πτέρνα» της θητείας του, δηλαδή την οικονομία και τον υψηλό πληθωρισμό που εξαϋλώνει το οικογενειακό εισόδημα.Έτσι το Κόμμα Δικαιοσύνης και Ανάπτυξης (AKP) του Τούρκου προέδρου Ταγίπ Ερντογάν ξεκίνησε σήμερα την προεκλογική εκστρατεία του με την υπόσχεση να μειώσει τον πληθωρισμό σε μονοψήφιο ποσοστό και να ενισχύσει την οικονομική ανάπτυξη.Ο Ερντογάν αντιμετωπίζει τη μεγαλύτερη πολιτική πρόκληση αφότου το AKP ανήλθε στην εξουσία το 2002, με τις δημοσκοπήσεις να δείχνουν την υποστήριξη στο πρόσωπό του να μειώνεται τα τελευταία χρόνια αφού ανορθόδοξες οικονομικές πολιτικές προκάλεσαν κατακόρυφη πτώση του εθνικού νομίσματος, της λίρας, και εκτόξευση του πληθωρισμού.«Θα συνεχίσουμε να αναπτύσσουμε την οικονομία μας μέσω επενδύσεων, απασχόλησης, παραγωγής, εξαγωγών και πλεονάσματος τρεχουσών συναλλαγών. Θα επαναφέρουμε τον πληθωρισμό σε μονοψήφιο ποσοστό και οπωσδήποτε θα σώσουμε τη χώρα μας από αυτό το πρόβλημα», δήλωσε ενώπιον πλήθους που είχε συγκεντρωθεί σε ένα στάδιο στην Άγκυρα.Kişi başına düşen millî gelirimizi önce 16 bin dolara, ardından da daha yüksek seviyelere ulaştıracağız. #DoğrusuAkParti pic.twitter.com/4crX3OSjn4— Recep Tayyip Erdoğan (@RTErdogan) April 11, 2023Kişi başına düşen millî gelirimizi önce 16 bin dolara, ardından da daha yüksek seviyelere ulaştıracağız. #DoğrusuAkParti pic.twitter.com/4crX3OSjn4Οι επιθετικές μειώσεις επιτοκίου του Ερντογάν προκάλεσαν εκτόξευση του πληθωρισμού σε υψηλό 24 ετών, πάνω από 85%, τον Οκτώβριο προτού μειωθεί σχεδόν στο 50% τον Φεβρουάριο και τον Μάρτιο. Η επακόλουθη κρίση κόστους διαβίωσης έπληξε τα τουρκικά νοικοκυριά και συμπίεσε τα εισοδήματα και τις αποταμιεύσεις.«Θα βελτιώσουμε περαιτέρω τις επενδύσεις με μια διάρθρωση που θα βασίζεται σε μια οικονομία ελεύθερης αγοράς ενταγμένη στον κόσμο», αναφέρει το μανιφέστο του κυβερνώντος κόμματος, το οποίο θέτει ως στόχο ανάπτυξη 5,5% τον χρόνο την περίοδο 2024-2028 και ΑΕΠ 1,5 τρισ. δολαρίων μέχρι τα τέλη του 2028.Ωστόσο το μανιφέστο δεν κάνει καμία ευθεία αναφορά στην επιστροφή στην «οικονομική ορθοδοξία», και αναφέρει πως η πολιτική των χαμηλών επιτοκίων είναι η κύρια κινητήρια δύναμη για τους επιχειρηματίες που επενδύουν στην πραγματική οικονομία και δημιουργούν θέσεις εργασίας.Στις προεδρικές εκλογές που θα διεξαχθούν τον επόμενο μήνα, ο Ερντογάν θα αντιπαρατεθεί κυρίως με τον υποψήφιο της συμμαχίας της αντιπολίτευσης Κεμάλ Κιλιτσντάρογλου.Στην πιο πρόσφατη έρευνα της κοινής γνώμης από την εταιρία δημοσκοπήσεων Metropoll, το 42,6% των ερωτηθέντων απάντησαν πως θα ψηφίσουν τον Κιλιτσντάρογλου και το 41,1% τον Ερντογάν στον πρώτο γύρο της ψηφοφορίας, με τους άλλους δύο προεδρικούς υποψηφίους να παίρνουν 7,2%.Την ίδια ημέρα θα διεξαχθούν επίσης βουλευτικές εκλογές.Η υποστήριξη στον Ερντογάν υποχώρησε ελαφρά μετά τον καταστροφικό σεισμό του Φεβρουαρίου εν μέσω κατηγοριών για μια αρχικά αργή απόκριση.«Η προτεραιότητά μας την προσεχή περίοδο θα είναι να ανοικοδομήσουμε τις πόλεις μας που καταστράφηκαν», είπε ο Ερντογάν και πρόσθεσε πως η κυβέρνηση σκοπεύει να κατασκευάσει 650.000 διαμερίσματα για τους επιζώντες.Allah’ın izniyle, 319 bini 1 yılda teslim edilecek şekilde, toplam 650 bin yeni konut yaparak afetin 11 ilimizde ve mücavirinde açtığı yaraları tamamen saracağız. #DoğrusuAkParti pic.twitter.com/7JzzFAYiik— Recep Tayyip Erdoğan (@RTErdogan) April 11, 2023Allah’ın izniyle, 319 bini 1 yılda teslim edilecek şekilde, toplam 650 bin yeni konut yaparak afetin 11 ilimizde ve mücavirinde açtığı yaraları tamamen saracağız. #DoğrusuAkParti pic.twitter.com/7JzzFAYiikΣχετικά με την εξωτερική πολιτική, ο Ερντογάν είπε πως το AKP θα συνεχίσει να εξομαλύνει τις σχέσεις στην περιοχή και σκοπεύει να οικοδομήσει έναν «άξονα της Τουρκίας». Η Άγκυρα έκανε πρόσφατα βήματα για την αποκατάσταση των σχέσεων με το Ισραήλ, τη Σοαυδική Αραβία, την Αίγυπτο και τη Συρία έπειτα από χρόνια εντάσεων.«Μπορούμε να διαπραγματευθούμε και με τις δύο πλευρές στον πόλεμο Ρωσίας-Ουκρανίας, να σημειώσουμε απτή πρόοδο όπως ο διάδρομος των σιτηρών και η ανταλλαγή αιχμαλώτων και μπορούμε ακόμη να μιλάμε για την πιθανότητα της ειρήνης», είπε ο Ερντογάν."
newsit.gr,https://www.newsit.gr/kosmos/tsavousoglou-na-diapragmateytoume-me-tin-ellada-gia-ta-nisia-me-adieykrinisto-kathestos/3747845/,Τσαβούσογλου: Να διαπραγματευτούμε με την Ελλάδα για τα νησιά με αδιευκρίνιστο καθεστώς,18:05 09/03/2023," Τσαβουσογλου: Εν μεσω της θετικης ατμοσφαιρας με την Ελλαδα, να διαπραγματευτουμε για τα νησια με αδιευκρινιστο καθεστως","Μετά τις αγκαλιές και τις φιλικές προσφωνήσεις στον Έλληνα ομόλογο του, Νίκο Δένδια, ο υπουργός Εξωτερικών της Τουρκίας, Μεβλούτ Τσαβούσογλου… θυμήθηκε ξανά τα νησιά του Αιγαίου “με αδιευκρίνιστο καθεστώς”.Σε συνέντευξη του στο κανάλι “A Haber”, ο Μεβλούτ Τσαβούσογλου τόνισε ότι “αυτή η προσέγγιση (με την Ελλάδα) είναι καλή, αλλά δεν πρέπει να περιμένουμε έναν άλλο σεισμό ή μια καταστροφή για να λύσουμε τα προβλήματα. Βέβαια, για να είναι μόνιμη αυτή η θετική ατμόσφαιρα, είναι απαραίτητο να γίνουν βήματα για την επίλυση πολύπλοκων προβλημάτων, τα οποία δεν έχουν λυθεί εδώ και χρόνια. Είναι απαραίτητο να εγκαταλείψουμε τις εντάσεις ειδικά στο Αιγαίο και να εγκαταλείψουμε τις παραβιάσεις.Επιπλέον, πρέπει να δώσουμε έμφαση στη συνεργασία στην ανατολική Μεσόγειο, δεν εποφθαλμιούμε τα δικαιώματα κανενός, αλλά λέμε ότι πάντα θα προστατεύουμε τα δικαιώματά μας και τα δικαιώματα του τουρκικού λαού της Βόρειας Κύπρου και της Τουρκικής Δημοκρατίας της Βόρειας Κύπρου, αλλά στην ανατολική Μεσόγειο, υπάρχει μόνο η Ελλάδα. Εγώ λέω ότι στην Κύπρο υπάρχουν και οι δύο πλευρές, το Ισραήλ, υπάρχει η Αίγυπτος, υπάρχει ο Λίβανος, υπάρχει η Συρία, αύριο, όταν διαμορφωθούν οι συνθήκες, η Λιβύη, υπάρχει επίσης η Παλαιστίνη. Πρέπει να πάμε σε συνεργασία”.Και συνέχισε: “Όσον αφορά στα νησιά του Αιγαίου, υπάρχουν νησιά με αδιευκρίνιστο καθεστώς, υπάρχουν οι παραβιάσεις που ανέφερα προηγουμένως, υπάρχει το θέμα του εναέριου χώρου, υπάρχουν κάποιες συζητήσεις για αύξηση των χωρικών υδάτων από τα 6 μίλια στα 12 μίλια κατά καιρούς, όλα αυτά είναι θέματα διαφωνίας, θέματα που δεν έχουν λυθεί εδώ και χρόνια.Τώρα εν μέσω αυτής της θετικής ατμόσφαιρας, πρέπει να τα διαπραγματευτούμε και πρέπει να αποφασίσουμε πώς θα τα λύσουμε. Κατά τη γνώμη μου, πρέπει να τα λύσουμε όλα ως πακέτο, γιατί αν λύσουμε το ένα και δεν λύσουμε το άλλο, η ένταση θα συνεχιστεί. Ξέρετε αυτά είναι αλληλένδετα προβλήματα. Οπότε μπορεί να μην αρκεί να λύσουμε ένα από αυτά ή δεν μπορούμε να πάρουμε πολιτικά ρίσκα σε αυτά τα θέματα, εννοώ.Στο παρελθόν, η Τουρκία ήταν για την ελληνική πλευρά ένα ευαίσθητο θέμα, γιατί η πίεση στην ελληνική πλευρά είναι μεγαλύτερη. Φυσικά, αν θα πάμε στο διεθνές δικαστήριο…, αλλά για να πάμε στο διεθνές δικαστήριο… Αν κάτι τέτοιο πρόκειται να συμβεί, δηλαδή αν πρόκειται να υπάρξει κάτι τέτοιο ή αν πρόκειται να υπάρξει μια άλλη εναλλακτική λύση, δεν χρειάζεται να διαπραγματευτούμε άλλες εναλλακτικές λύσεις, όπως η σύγκρουση κλπ.”.“Τελικά, για να είναι μόνιμη αυτή η θετική ατμόσφαιρα, θα πρέπει να γίνουν βήματα προς αυτή την κατεύθυνση, πρώτα στις συνομιλίες που λέμε διερευνητικές και μετά στις συνομιλίες που λέμε διαβουλεύσεις. Δυστυχώς, στο παρελθόν, στην περίοδο πριν από εμάς, υπήρχαν αμοιβαίες προτάσεις, υπήρχαν διαπραγματεύσεις, αλλά δεν υπήρχαν συγκεκριμένα βήματα…Μπορεί, Θεός φυλάξοι, να συμβεί ένα ατύχημα. Αυτή η θετική ατμόσφαιρα μπορεί να εξαφανιστεί σε λίγο. Για να μην εξαφανιστεί, χρειάζεται αμοιβαία γενναιότητα από τις δύο χώρες. Φαίνεται επίσης ότι μπορεί να υπάρξει ένας συμβιβασμός, αλλά δυστυχώς το περασμένο καλοκαίρι και σε κάποιες περιόδους, ειδικά στις γιορτές κλπ. η Ελλάδα τις παραβίασε λίγο. Σε αυτό το τεταμένο περιβάλλον, υπήρξαν συναντήσεις μεταξύ στρατιωτικών, κάποιες από αυτές ακυρώθηκαν, οι συμφωνίες πρέπει να συνεχιστούν, είναι έτοιμη η τουρκική πλευρά, δηλαδή να μην πραγματοποιήσει την άσκηση. Άρα η συνέχιση αυτής της πρακτικής δεν βλάπτει κανέναν, αντίθετα θα συμβάλει στη συνέχιση αυτού του θετικού κλίματος.“Βλέπουμε ότι οι ΗΠΑ έχουν διαταράξει τις ισορροπίες στην Ελλάδα και στον ελληνοκυπριακό τομέα. Η Ελλάδα παραβίασε το καθεστώς της αποστρατιωτικοποίησης των νησιών. Τα τεθωρακισμένα οχήματα από τις ΗΠΑ πήγαν σε αυτά τα νησιά. Αν οι ΗΠΑ θέλουν να είναι ένας καθαρός μεσολαβητής, θα πρέπει να είναι πιο αντικειμενικοί»”.«Είδαμε ότι η κυβέρνηση έχει καταβάλει μεγάλη προσπάθεια για το θέμα των F-16. Υπήρχαν κάποιοι αντιρρησίες στο Κογκρέσο και πρέπει να πειστούν. Εάν η αμερικανική κυβέρνηση παραμείνει σταθερή, μπορεί να τους υπερκεράσει. Βλέπουμε ότι η κυβέρνηση, συμπεριλαμβανομένου του πρέσβη στην Άγκυρα, έχει εργαστεί σκληρά όσον αφορά το Κογκρέσο τελευταία. Δεν είναι ότι περιμένουμε τα F-16, λόγω εκλογών. Τα F-16 δεν είναι ζήτημα ενός κόμματος, πρόκειται για ένα ζήτημα που αφορά μια χώρα μέλος του ΝΑΤΟ, στην οποία πρέπει να παραδοθούν. Από την αρχή λέγαμε ότι δεν είναι δυνατόν να τα πάρουμε με όρους. Η αμερικανική κυβέρνηση πρέπει να παρέμβει πιο αποτελεσματικά στο Κογκρέσο», συνέστησε ο Τσαβούσογλου."
newsit.gr,https://www.newsit.gr/kosmos/tourkia-ayto-einai-to-proto-aeroplanoforo-tis-xoras-to-TCG-Anadolu-gia-to-opoio-panigyrizei-o-erntogan/3747613/,"Τουρκία: Αυτό είναι το πρώτο αεροπλανοφόρο της χώρας, το TCG Anadolu για το οποίο πανηγυρίζει ο Ερντογάν",18:05 09/03/2023," Αυτο ειναι το πρωτο αεροπλανοφορο της Τουρκιας, το TCG Anadolu για το οποιο πανηγυριζει ο Ερντογαν","Η Τουρκία απέκτησε το πρώτο της αεροπλανοφόρο, το TCG Anadolu και ο Ρετζέπ Ταγίπ Ερντογάν έβαλε και το όπλο αυτό στο προεκλογικό οπλοστάσιό του ενόψει των εκλογών, καθώς πανηγυρίζει για το νέο απόκτημα των ενόπλων δυνάμεων των γειτόνων μας και προσπαθεί να μαζέψει ψήφους και με αυτό.Ο πρόεδρος της Τουρκίας, Ρετζέπ Ταγίπ Ερντογάν μάλιστα μετέτρεψε σε σόου με ποδοσφαιρικό συνθήματα πρόσφατη προεκλογική του συγκέντρωση στην Τούζλα όταν ανακοίνωσε με στόμφο ότι είναι έτοιμο το πρώτο τουρκικό αεροπλανοφόρο.Το TCG Anadolu βέβαια, δεν θυμίζει τα αεροπλανοφόρα γίγαντες που έχουν άλλες χώρες όπως π.χ. οι ΗΠΑ.Είναι όμως, ένα σύγχρονο πολεμικό πλοίο, που μπορεί να χρησιμοποιηθεί σε επιχειρήσεις και αποβάσεις.https://twitter.com/Defence_Turk/status/1645213941180555265?s=20• Total aircraft capacity – 30• Able to carry vehicles, aircraft, and drones• Weight: 27,400 tons – Speed: 21 knotsTurkish navy to receive Türkiye's largest warship TCG Anadolu https://t.co/sNguvD8gEy pic.twitter.com/X1FbabOtpy— ANADOLU AGENCY (@anadoluagency) April 6, 2023• Total aircraft capacity – 30• Able to carry vehicles, aircraft, and drones• Weight: 27,400 tons – Speed: 21 knotsTurkish navy to receive Türkiye's largest warship TCG Anadolu https://t.co/sNguvD8gEy pic.twitter.com/X1FbabOtpyΌπως ανέφερε το onalert.gr, που παρουσίασε την… ακτινογραφία του TCG Anadolu, το τουρκικό αεροπλανοφόρο έχει μήκος 231 μέτρα, πλάτος 32 μέτρα και εκτόπισμα 27.436 τόνους. Η μέγιστη ταχύτητά του είναι οι 21 κόμβοι.Στο εσωτερικό του μπορεί να μεταφέρει τέσσερα αποβατικά σκάφη και 94 οχήματα. Στο κατάστρωμα μπορεί να φιλοξενήσει 10 ελικόπτερα, μαχητικά αεροσκάφη κάθετης απογείωσης – προσγείωσης ή UAV.Το TCG Anadolu έχει κατασκευαστεί βάσει του ισπανικού ελικοπτεροφόρου πλοίου αμφίβιων επιχειρήσεων SPS Juan Carlos I και όπως αναφέρουν τουρκικά μέσα ενημέρωσης, θα διαθέτει αρχικά επιθετικά ελικόπτερα τύπου AH-1W και στο μέλλον τα περίφημα T929 ATAK-2, καθώς επίσης τα αμφίβια τεθωρακισμένα οχήματα μεταφοράς προσωπικού τύπου ZAHA χωρητικότητας 21 ατόμων για την ταχεία μετακίνηση στρατευμάτων, κυρίως πεζοναυτών, που θα αναπτυχθούν τα επόμενα χρόνια.Επίσης, στόχος των Τούρκων είναι από το νέο πλοίο να επιχειρούν και μη επανδρωμένα αεροσκάφη, κυρίως το μαχητικό-drone Kizilelma, που αναπτύσσεται από την εταιρεία Baykar."
newsit.gr,https://www.newsit.gr/politikh/dendias-tha-itan-egklimatiko-lathos-na-min-teinoume-xeira-filias-stin-tourkia/3747363/,Δένδιας: Θα ήταν εγκληματικό λάθος να μην τείνουμε χείρα φίλιας στην Τουρκία,18:05 09/03/2023, Δενδιας: Θα ηταν εγκληματικο λαθος να μην τεινουμε χειρα φιλιας στην Τουρκια - Ο Τσαβουσογλου ειναι φιλος μου,"«Θα ήταν εγκληματικό λάθος η Ελλάδα να μην τείνει χείρα φίλιας ανάλογη της χείρας φίλιας που αυτή τη στιγμή τείνει η Τουρκία», επισήμανε σήμερα (10.04.2023) ο υπουργός Εξωτερικών Νίκος Δένδιας.«Είναι λίγες οι πιθανότητες να τα καταφέρουμε, άλλα είναι εθνική υποχρέωση να το επιχειρήσουμε», σημείωσε ο Νίκος Δένδιας, αναφερόμενος στο ενδεχόμενο σημαντικής βελτίωσης των σχέσεων Ελλάδας – Τουρκίας.«Οφείλουμε να είμαστε αισιόδοξοι, επίσης όμως προσεκτικοί και όχι αφελείς» σημείωσε ο Νίκος Δένδιας, υπογραμμίζοντας ότι η Ελλάδα δεν αφίσταται των παγίων θέσεών της στην εξωτερική της πολιτική και ότι οι βασικές της γραμμές παραμένουν ο σεβασμός στο διεθνές δίκαιο και στο διεθνές δίκαιο της θάλασσας.Για την αποκλιμάκωση στο Αιγαίο σχολίασε ότι «η Ελλάδα έχει υποχρέωση απέναντι σε αυτή τη συμπεριφορά να δείξει ότι την αντιλαμβάνεται, και ότι είναι και η ίδια έτοιμη και να προσέλθει σε μια έντιμη συζήτηση».Ειδικότερα, ανέφερε ότι «στην παρούσα συγκυρία είναι πιθανόν, καθόλου βέβαιο, η Τουρκία να έχει δει τα γεωπολιτικά συμφέροντα με ένα πιο “καθαρό μάτι”. Από εκεί και πέρα όμως, όλα θα φανούν μετά τις εκλογές στην Τουρκία. Η Ελλάδα δεν αφίσταται των παγίων θέσεών της στην εξωτερική της πολιτική. Εμείς είχαμε θέσει ως προϋπόθεση ήρεμα νερά μη απειλές, οι βασικές μας γραμμές είναι γνώστες, διεθνές δίκαιο και διεθνές δίκαιο της θάλασσας.Οφείλουμε να είμαστε αισιόδοξοι, επίσης όμως προσεκτικοί και όχι αφελείς, το ίδιο ισχύει και για την Τουρκία, και δεν είναι αφελής προφανώς, ούτε αφίσταται των μακροπρόθεσμων συμφερόντων της».Υπάρχει, ανέφερε ο υπουργός, άτυπη κατανόηση μεταξύ των δυο πλευρών που μπορεί μετεκλογικά να οδηγήσει σε προσπάθεια επανέναρξης σοβαρού διαλόγου για να βρούμε λύση στη διαφορά μας. Πριν τους σεισμούς υπήρχε απλώς προσπάθεια να αντιμετωπίσουμε ακραία ενδεχόμενα κατά την προεκλογική περίοδο. Δεν υπήρχε κλίμα για σοβαρό διάλογο, γιατί είχαμε θέσει ως όσο να σταματήσει η τουρκική προκλητικότητα. Δεν σημαίνει, διευκρίνισε ο κ. Δένδιας, ότι η Τουρκία υπέκυψε στον όρο μας, έδειξε μόνη της μετά τη συγκεκριμένη επίσκεψη μια πλήρη αλλαγή υποδείγματος. «Η Ελλάδα προσέρχεται σε διάλογο με την πάγια αρχή της εξωτερικής πολιτικής: διεθνές δίκαιο, διεθνές δίκαιο της θάλασσας. Θα ήταν εγκληματικό λάθος η Ελλάδα να μην τείνει χείρα φιλίας ανάλογη της χείρας φίλιας που αυτή τη στιγμή τείνει αυτή η Τουρκία. Είναι λίγες οι πιθανότητες να τα καταφέρουμε, άλλα είναι εθνική μας υποχρέωση να το επιχειρήσουμε και εγκληματικό να το αγνοήσουμε», ανέφερε χαρακτηριστικά.Για την προσφυγή στη Χάγη ο Νίκος Δένδιας σχολίασε ότι προϋποθέτει συνεννοήσεις και κατανοήσεις.«Πράγματι άλλαξαν όλα μετά τους σεισμούς» σημείωσε ο Νίκος Δένδιας, διευκρινίζοντας ότι δεν υπήρξε εξωτερική πίεση για την εξομάλυνση. «Δεν έχω κάτι δει κάτι χειρότερο στη ζωή μου στην Αντιόχεια… Μετά την τραγική επίσκεψη είναι γεγονός ότι πράγματι άλλαξαν όλα, η Τουρκία όχι μόνο δεν παραβιάζει στο Αιγαίο, ή δεν κάνει υπερπτήσεις, δεν έχει πτητική δραστηριότητα στο Αιγαίο. “Η απόφαση προέρχεται από την τουρκική κορυφή. Η Ελλάδα έχει υποχρέωση απέναντι σε αυτή τη συμπεριφορά να δείξει ότι την αντιλαμβάνεται και ότι είναι και η ίδια έτοιμη και να προσέλθει σε μια έντιμη συζήτηση», είπε.Πριν τους σεισμούς, εξήγησε ο υπουργός Εξωτερικών, υπήρχε προσπάθεια δημιουργίας κατανοήσεων για το προεκλογικό διάστημα, καθώς υπήρχε κίνδυνος ατυχήματος στην προεκλογική περίοδο, ο οποίος θα έμπαινε στο επίπεδο του δημοσίου διαλόγου και θα μπορούσε να οδηγήσει σε οτιδήποτε.Εν όψει της αυριανής επίσκεψης του υπουργού Εξωτερικών της Αιγύπτου, σχολίασε ότι «είναι ο φίλος μου ο Σάμεχ Σούκρι, έχω πολλούς φίλους. Είναι φίλος μου και ο κ. Τσαβούσογλου. Τον ξέρω 17 χρόνια. Και στις δύσκολες στιγμές μού τα “έσερνε” μεν, αλλά στο τέλος προσέθετε “ο Δένδιας είναι φίλος μου”. Είχα και έχω πάντα την άνεση να τον καλέσω στο κινητό του. Τον έχω καλέσει. Υπήρξε μια τεράστια δυσκολία τη στιγμή που ο πρόεδρος Ερντογάν απαγόρευσε κάθε επαφή μετά την ομιλία του Κυριάκου Μητσοτάκη στο Κογκρέσο», υπενθύμισε.Θα ήταν ευχής έργον να μην υπάρξει κάποια συμπεριφορά από την τουρκική πλευρά στην Κύπρο που να αναιρεί το εξαιρετικό κλίμα που έχει δημιουργηθεί στα ελληνοτουρκικά σημείωσε ο υπουργός. Η Κύπρος δεν κείται μακράν, αν συμβεί κάτι στην Κύπρο είναι προφανές ότι θα δηλητηριάσει και τις ελληνοτουρκικές σχέσεις. Η Ελλάδα, όπως και η Τουρκία φαντάζομαι, συζήτα πάντα με τη νόμιμη κυβέρνηση της χώρας. Η Ελλάδα θα είναι έτοιμη να συζητήσει με την τουρκική πλευρά με οποία κυβέρνηση επιλέξει η τουρκική κοινωνία, εμείς πιστεύουμε θα κερδίσουμε εκλογές θα έχουμε κυβέρνηση με τον ίδιο πρωθυπουργό και με όποιον επιλέξει ΥΠΕΞ θα έχει στόχο να συζητήσει με την τουρκική πλευρά.Ξεκαθάρισε ότι συζήτηση για τον ενεργειακό πλούτο της Ανατολικής Μεσογείου δεν μπορεί να γίνει ερήμην της Κύπρου.Ο ΥΠΕΞ τόνισε ότι είναι άξια σπουδής η περίπτωση της Ίμβρου, ο ελληνισμός Ίμβρου, καθώς έχει διπλασιαστεί από 300 σε σχεδόν 600 άτομα, με σχεδόν 60 παιδιά στο σχολείο. Πρέπει να ενθαρρύνουμε τον Πατριάρχη στο έργο του, είπε.«Είχαμε αμέριστη διευκόλυνση των τουρκικών αρχών για να πάω. Η Τουρκία θέλησε να βοηθήσει, όχι να εμποδίσει το ταξίδι μου» διευκρίνισε."
newsit.gr,https://www.newsit.gr/kosmos/tourkia-o-kilitsntaroglou-xrisimopoiei-ta-kremmydia-gia-na-xtypisei-ton-erntogan-stin-proeklogiki-tou-ekstrateia/3747364/,Τουρκία: Ο Κιλιτσντάρογλου χρησιμοποιεί τα… κρεμμύδια για να χτυπήσει τον Ερντογάν στην προεκλογική του εκστρατεία,18:05 09/03/2023, Ο Κιλιτσνταρογλου χρησιμοποιει τα... κρεμμυδια για να χτυπησει τον Ερντογαν στην προεκλογικη του εκστρατεια,"Το… κρεμμύδι βρήκε ο υποψήφιος πρόεδρος της Τουρκίας, Κεμάλ Κιλιτσντάρογλου ως όπλο για να χτυπήσει τον μεγάλο του αντίπαλο, Ρετζέπ Ταγίπ Ερντογάν στην προεκλογική του εκστρατεία.Οι τιμές σε όλα τα προϊόντα στη Τουρκία έχουν πάρει φωτιά, λόγω του τεράστιου πληθωρισμού και φυσικά ακόμα και τα… ταπεινά κρεμμύδια κοστίζουν μια περιουσία. Ο Κεμάλ Κιλιτσντάρογλου το βρήκε αυτό ως μια καλή ευκαιρία για να χτυπήσει τον Ρετζέπ Ταγίπ Ερντογάν, όπως μεταδίδει από την Κωνσταντινούπολη ο ανταποκριτής του ΣΚΑΪ, Μανώλης Κωστίδης.Ο Κεμάλ Κιλιτσντάρογλου έχει επικεντρώσει την προεκλογική του εκστρατεία στην ακρίβεια που μαστίζει τα τουρκικά νοικοκυριά και μιλώντας μέσω βίντεο χρησιμοποίησε το κρεμμύδι ως… όπλο κατά του μεγάλου αντιπάλου του στις εκλογές, Ρετζέπ Ταγίπ Ερντογάν.Στο βίντεο ο μπροστάρης της συμμαχίας των 6 κομμάτων της τουρκικής αντιπολίτευσης, μίλησε για άλλη μια φορά μέσα από την… περίφημη κουζίνα του, κρατώντας ένα κρεμμύδι.Ο Κεμάλ Κιλιτσντάρογλου αναφέρθηκε στην τραγική οικονομική κατάσταση της χώρας και επιτέθηκε στον πρόεδρο της Τουρκίας, Ρετζέπ Ταγίπ Ερντογάν.«Να είστε σίγουροι πως δεν σέβονται τους συμπολίτες τους. Διότι δεν τους έμεινε, τίποτα, κανένα αφήγημα. Στην πραγματικότητα αυτή είναι η ατζέντα μας. Επαναλαμβάνω, αυτό είναι το θέμα του πολίτη. Εκείνοι ξέρουν πως όταν θα έρθω στην εξουσία, θα έρθει η δημοκρατία, θα ξεκινήσει η ροή των χρημάτων, θα έρθουν οι επενδύσεις, θα πέσει η ισοτιμία του συναλλάγματος, θα αυξηθεί η αγοραστική δύναμη και θα έρθει η ευημερία», είπε ο Κεμάλ Κιλιτσντάρογλου.Στη συνέχεια ο εκλεκτός της αντιπολίτευσης για τις προεδρικές εκλογές στην Τουρκία έκανε αναφορά στην τιμή των κρεμμυδιών.«Τόσο απλό κι όλα αυτά σίγουρα θα γίνουν. Αν όμως εκείνος (σ.σ.: Ερντογάν) παραμείνει στην εξουσία, αυτό το κρεμμύδι που έχω στο χέρι μου θα πάει στις 100 λίρες! Σήμερα κοστίζει 30 λίρες. Ένα απλό κρεμμύδι είναι, ένα κρεμμύδι. Δεν ντρέπονται; Τον λαό τον υποχρέωσαν σε ένα ξερό κρεμμύδι» τόνισε ο Κεμάλ Κιλιτσντάρογλου."
newsit.gr,https://www.newsit.gr/kosmos/tourkia-soou-erntogan-me-synthimata-gipedou-stin-anakoinosi-oti-i-xora-diathetei-pleon-kai-aeroplanoforo/3747297/,Τουρκία: Σόου Ερντογάν με συνθήματα γηπέδου στην ανακοίνωση ότι η χώρα διαθέτει πλέον και αεροπλανοφόρο,18:05 09/03/2023, Σοου Ερντογαν με συνθηματα γηπεδου στην ανακοινωση οτι η Τουρκια διαθετει πλεον και αεροπλανοφορο,"Η Τουρκία διαθέτει πλέον στο οπλοστάσιό της και ένα αεροπλανοφόρο, κάτι που ανακοίνωσε επίσημα ο πρόεδρος της χώρας, Ρετζέπ Ταγίπ Ερντογάν εν μέσω συνθημάτων γηπέδου σε μια προεκλογική συγκέντρωση σόου.Ο πρόεδρος της Τουρκίας, Ρετζέπ Ταγίπ Ερντογάν ανακοίνωσε επίσημα σε προεκλογική συγκέντρωση ότι ο στόλος της χώρας διαθέτει πλέον και ένα αεροπλανοφόρο, το οποίο θα μεταφέρει μη επανδρωμένα αεροσκάφη, επιθετικά ελικόπτερα, άρματα μάχης, αμφίβια τεθωρακισμένα και θα μπορεί να κάνει επιχειρήσεις αποβάσεων.Ο Ρετζέπ Ταγίπ Ερντογάν μετά την ανακοίνωση για το αεροπλανοφόρο, μετέτρεψε την προεκλογική συγκέντρωση σε σόου και η κατάσταση θύμισε γήπεδο, καθώς ο πρόεδρος της Τουρκίας, άρχισε να φωνάζει μια ατάκα και ο κόσμος να απαντάει με το όνομά του.Όπως μετέδωσε σήμερα (10.4.2023) από την Κωνσταντινούπολη ο ανταποκριτής του ΣΚΑΪ, Μανώλης Κωστίδης, ο Τούρκος πρόεδρος ανακοίνωσε ότι από σήμερα η χώρα θα διαθέτει το δικό της αεροπλανοφόρο, με τον κόσμο να τον αποθεώνει.https://twitter.com/Defence_Turk/status/1645213941180555265?s=20«Σήμερα το τουρκικό ναυτικό θα αποκτήσει το αεροπλανοφόρο για επιχειρήσεις αποβάσεων. Θα μεταφέρει μη επανδρωμένα αεροσκάφη, επιθετικά ελικόπτερα, άρματα μάχης, αμφίβια τεθωρακισμένα», είπε ο Ρετζέπ Ταγίπ Ερντογάν.«Αν θέλει ο Θεός εδώ στην περιοχή της Τούζλα θα παραδώσουμε στο Ναυτικό μας! Και με τη βοήθεια του Θεού σε αυτό το αεροπλανοφόρο μας θα προσγειωθούν τα επανδρωμένα μας αεροσκάφη όπως και τα μη επανδρωμένα μας αεροσκάφη. Αύριο θα είμαστε εκεί. Η Τουρκία από εδώ και πέρα διαθέτει και αεροπλανοφόρο», τόνισε ο πρόεδρος της Τουρκίας.Στη συνέχεια απευθύνθηκε στον κόσμο λέγοντας: «Αν κάνει κάτι…». Ο κόσμος απάντησε: «Το κάνει ο Ερντογάν»!Αυτός ο… γηπεδικός διάλογος συνεχίστηκε για λίγο και τελείωσε με αποθέωση για τον Τούρκο πρόεδρο."
newsit.gr,https://www.newsit.gr/kosmos/DW-telos-epoxis-gia-erntogan-poioi-einai-oi-symmaxoi-tou-stis-ekloges-stin-tourkia/3747261/,DW: Τέλος εποχής για Ερντογάν; Ποιοι είναι οι σύμμαχοί του στις εκλογές στην Τουρκία,18:05 09/03/2023, DW: Τελος εποχης για Ερντογαν; Ποιοι ειναι οι συμμαχοι του στις εκλογες στην Τουρκια,"Οι εκλογές (14.05.2023) είναι η πρώτη αναμέτρηση που ο πρόεδρος της Τουρκίας Ρετζέπ Ταγίπ Ερντογάν δεν μπαίνει στην κούρσα ως φαβορί.Από την ανάληψη των καθηκόντων του πριν από 20 και πλέον χρόνια, πρώτα ως πρωθυπουργός και στη συνέχεια ως πρόεδρος της Τουρκίας, ο Ρετζέπ Ταγίπ Ερντογάν έχει διαμορφώσει τη χώρα όπως κανένας άλλος πολιτικός πριν από αυτόν. Με κάθε νίκη, διεύρυνε τη δύναμή του και προσάρμοσε ολόκληρο το κράτος γύρω από αυτόν. Μετά την εισαγωγή του προεδρικού συστήματος κυβερνά τη χώρα ως de facto απολυταρχικός ηγεμών, καθιστώντας το κοινοβούλιο άνευ σημασίας, με συμμάχους τις υπερεθνικιστικές παρατάξεις MHP και BBP. Δύο μήνες μετά τον καταστροφικό σεισμό και έναν μήνα πριν από τις εκλογές, σχεδόν όλες οι δημοσκοπήσεις δείχνουν ότι η μάχη μεταξύ του κυβερνητικού στρατοπέδου και της αντιπολιτευτικής συμμαχίας είναι αμφίρροπη, ενώ ορισμένα ινστιτούτα δημοσκοπήσεων αναμένουν ακόμη και ήττα του Ερντογάν. Δημοσκοπικά ο υποψήφιος της αντιπολίτευσης Κεμάλ Κιλιτσντάρογλου προηγείται για το προεδρικό χρίσμα.Αλλά ο Ερντογάν είναι εξαιρετικός στην τακτική. Δεν έχει χάσει εκλογές από το 2002, επέζησε από παρατεταμένες μαζικές διαδηλώσεις, ακόμα και από απόπειρα πραξικοπήματος και ξέρει πώς να βοηθήσει τον εαυτό του. Ο 69χρονος επέκτεινε την εκλογική του συμμαχία, εξασφαλίζοντας προσφάτως την υποστήριξη μικρών ισλαμιστικών αποσχιστικών κομμάτων, γεγονός που θα μπορούσε να γείρει την πλάστιγγα υπέρ του.Στην εκλογική συμμαχία του Ερντογάν προσχώρησε πρόσφατα και το νέο «Νέο Κόμμα Ευημερίας», το οποίο απαιτεί από τον Πρόεδρο να καταργήσει τον νόμο 6284. Το εν λόγω αίτημα προκάλεσε αγανακτισμένες αντιδράσεις, καθώς αυτός είναι ο νόμος που διασφαλίζει την προστασία των γυναικών σε περιστατικά βίας, ένα πρόβλημα ευρέως διαδεδομένο στην Τουρκία.Οι νόμοι που προστατεύουν τις γυναίκες αποτελούν εδώ και καιρό αγκάθι για πολλά ισλαμιστικά κόμματα και κοινότητες. Ευθύνονται για την αύξηση των ποσοστών διαζυγίων στην Τουρκία και αποτελούν έκφραση της δυτικής παρέμβασης στις μουσουλμανικές-τουρκικές οικογενειακές δομές. Εδώ και χρόνια οι ισλαμιστές έχουν επανειλημμένα υποκινήσει εκστρατείες, για παράδειγμα κατά των πληρωμών διατροφής στις γυναίκες, πιέζοντας και την κυβέρνηση να τροποποιήσει τη σχετική νομοθεσία. Πριν από δύο χρόνια, υπό την πίεσή τους, ο Ερντογάν ακύρωσε τη διεθνή Σύμβαση της Κωνσταντινούπολης για την προστασία των γυναικών από τη βία.Με τη στήριξη του «Νέου Κόμματος Ευημερίας», η εκλογική συμμαχία του Ερντογάν αυξήθηκε στα τέσσερα κόμματα. Εκτός από το ισλαμοσυντηρητικό ΑΚΡ και το ισλαμιστικό Νέο Κόμμα Ευημερίας, σύμμαχοί του είναι πλέον και τα υπερεθνικιστικά MHP και BBP. Οι δύο αυτές παρατάξεις προέρχονται αμφότερες από το «κίνημα Ülkücü», γνωστότερο ως οι ακροδεξιοί «Γκρίζοι Λύκοι». Οι Γκρίζοι Λύκοι χαρακτηρίζονται από τις γερμανικές αρχές ως εξαιρετικά εθνικιστικοί, αντισημιτικοί και ρατσιστές. Εχθρεύονται Κούρδους, Εβραίους, Αρμένιους και Χριστιανούς, καθώς είναι πεπεισμένοι για την ανωτερότητα του τουρκικού έθνους. Στόχος τους είναι ένα ομοιογενές κράτος όλων των τουρκικών λαών υπό τουρκική ηγεσία – από τα Βαλκάνια μέχρι τη Δυτική Κίνα.Το Νέο Κόμμα Ευημερίας προέρχεται από την ιδεολογία Milli Görüs, που θέλει να αντικαταστήσει τη «δυτική τάξη της αδικίας» με μια ισλαμική «δίκαιη τάξη». Επίσης, ο Ερντογάν υποστηρίζεται και από το ισλαμιστικό κόμμα HÜDA PAR, που φέρεται να βρίσκεται κοντά στην Χιζμπολάχ, η οποία βασάνισε και δολοφόνησε πολυάριθμους ακτιβιστές ανθρωπίνων δικαιωμάτων, επιχειρηματίες και πολιτικούς στην Ανατολία, ιδίως τη δεκαετία του 1990.Τέλος, μεταξύ των υποστηρικτών του Ερντογάν συγκαταλέγεται και το Μενζίλ, το μεγαλύτερο ορθόδοξο τάγμα των Σούφι της Τουρκίας. Για τον εμπειρογνώμονα της Τουρκίας Τόμας Σμίντινγκερ, η εκλογική συμμαχία του Ερντογάν είναι ένας συνδυασμός πολιτικού Ισλάμ και υπερεθνικισμού. «Το Μενζίλ έχει πάρει τη θέση του κινήματος Γκιουλέν ως ένα από τα σημαντικότερα θρησκευτικά δίκτυα του ΑΚΡ μετά την απόπειρα πραξικοπήματος το 2016», λέει στην DW. Η τουρκική κυβέρνηση είχε κηρύξει το κίνημα Γκιουλέν ως τρομοκρατική οργάνωση το 2016, καθώς, για τον Ερντογάν, ήταν οι κύριοι ύποπτοι πίσω από το πραξικόπημα. Προηγουμένως, το κίνημα Γκιουλέν αποτελούσε πάντα σημαντικό πυλώνα του ΑΚΡ από τότε που ο Ερντογάν ανέβηκε στην εξουσία, το 2002.Σε περίπτωση που ο Ερντογάν κερδίσει και πάλι με την εκλογική του συμμαχία στις 14 Μαΐου, ο Σμίντινγκερ δεν αναμένει πολιτικές αλλαγές προς το παρόν. Ο Ερντογάν, λέει, θα συνεχίσει να ασκεί επιθετική εξωτερική πολιτική για να αντισταθμίσει τα εσωτερικά προβλήματα. Ωστόσο, ο Σμίντινγκερ θεωρεί απίθανη μια εκλογική νίκη της κυβερνητικής εκλογικής συμμαχίας με τα σημερινά δεδομένα. Λόγω της αποτυχίας στην οικονομική πολιτική και της κακής διαχείρισης της κρίσης μετά τους σεισμούς του Φεβρουαρίου, η συμμαχία του Ερντογάν δεν έχει πλέον τη στήριξη της πλειοψηφίας. «Και οι εκλογές μπορούν να είναι νοθευτούν μόνο ως έναν βαθμό και στην Τουρκία», προσθέτει, αναφερόμενος εμμέσως στις παλαιότερες καταγγελίες για χειραγώγηση.Θα αποχωρούσε οικειοθελώς ο Ερντογάν από την εξουσία σε περίπτωση ήττας; Ο Σμίντινγκερ έχει τις αμφιβολίες του, κυρίως επειδή το τουρκικό κράτος ελέγχεται σε μεγάλο βαθμό από τα τσιράκια του Ερντογάν. Επιπλέον, μετά την απόπειρα πραξικοπήματος, οι υποστηρικτές του έχουν στη διάθεσή τους πολλά όπλα, γεγονός που επίσης καθιστά πιο πιθανές τις ένοπλες συγκρούσεις. Μια ενδεχόμενη αλλαγή καθεστώτος, σύμφωνα με τον Σμίντινγκερ, δεν θα γινόταν με ομαλό τρόπο.Πηγή: DW – Ελμάς Τοπτσού / Γιώργος Πασσάς"
newsit.gr,https://www.newsit.gr/politikh/nikos-dendias-i-veltiosi-ton-sxeseon-me-tin-ellada-prepei-na-einai-kentriki-politiki-apofasi-diarkeias-tis-tourkias/3746775/,Νίκος Δένδιας: «Η βελτίωση των σχέσεων με την Ελλάδα πρέπει να είναι κεντρική πολιτική απόφαση διαρκείας της Τουρκίας»,18:05 09/03/2023, Νικος Δενδιας: «Η βελτιωση των σχεσεων με την Ελλαδα πρεπει να ειναι κεντρικη πολιτικη αποφαση διαρκειας της Τουρκιας»,"Ο υπουργός Εξωτερικών, Νίκος Δένδιας μίλησε για την «πλήρη συναίσθηση των δυσκολιών που υπάρχουν στις ελληνοτουρκικές σχέσεις», αλλά και για την επίδειξη από την Τουρκία μιας «διαφοροποιημένης συμπεριφοράς» και τη «βελτίωση της διμερούς επικοινωνίας».Ο Νίκος Δένδιας σε συνέντευξή του στην «Απογευματινή», αποτύπωσε το κλίμα των διμερών σχέσεων, μίλησε για ένα νέο τοπίο στις ελληνοτουρκικές σχέσεις μετά τους καταστροφικούς σεισμούς της 6ης Φεβρουαρίου στην Τουρκία και την επίσκεψή του στην Αντιόχεια.Ειδικότερα ο Νίκος Δένδιας είπε πως η Τουρκία επιδεικνύει μια σημαντικά διαφοροποιημένη συμπεριφορά μετά και την έμπρακτη εκδήλωση της ελληνικής αλληλεγγύης στον τουρκικό λαό. Στα κύρια γνωρίσματα αυτής της συμπεριφοράς, όπως επισημαίνει, περιλαμβάνονται η ύφεση στη μέχρι πρότινος ιδιαίτερη ένταση της τουρκικής ρητορικής και η απουσία παραβατικότητας στο Αιγαίο.Όπως αναφέρει, οι παραβιάσεις στο Αιγαίο έχουν σχεδόν μηδενιστεί, η ακραία επιθετική ρητορική δεν έχει απλά ατονήσει, αλλά έχει αντικατασταθεί από δηλώσεις και χειρονομίες αποκλιμάκωσης και εγκαρδιότητας. Ενδεικτικά σημειώνει ότι μόνο την προηγούμενη εβδομάδα είχε μία σύντομη συνάντηση με τον Τούρκο υπουργό Εξωτερικών στις Βρυξέλλες, στο περιθώριο της Υπουργικής Συνόδου του ΝΑΤΟ, ενώ οι υπουργοί Εθνικής Άμυνας, Μετανάστευσης και Ασύλου κ.κ. Παναγιωτόπουλος και Μηταράκης, επισκέφθηκαν τις πληγείσες από τον σεισμό περιοχές της Τουρκίας.Σε ό,τι αφορά τη διάρκειά του καλού κλίματος, ο υπουργός Εξωτερικών δηλώνει πως δεν είναι σε θέση να γνωρίζει, αλλά εκφράζει την ελπίδα να διατηρηθεί. Πάντως, κρίνει πολύ πρώιμο να συμπεράνουμε για το αν αυτή η ατμόσφαιρα αποκτήσει μόνιμα χαρακτηριστικά ή αν, ακόμα περισσότερο, θα οδηγήσει σε λύσεις.Συγκεκριμένα στέκεται στα ποιοτικά χαρακτηριστικά αυτής της περιόδου. «Θα είναι η Τουρκία έτοιμη να συμμετάσχει σε ειλικρινή και εποικοδομητικό διάλογο, στη βάση του Διεθνούς Δικαίου και του Διεθνούς Δικαίου της Θάλασσας; Αυτό προϋποθέτει πολιτική απόφαση και επιλογή κορυφής. Έχει ιδιαίτερη σημασία η διαφορετική αυτή στάση της Τουρκίας να συνιστά κεντρική πολιτική απόφαση διαρκείας» προτάσσει.Περαιτέρω, αναδεικνύει τον «τεράστιο συμβολισμό» από την επιλογή της Τουρκίας να στηρίξει την Ελλάδα για το Συμβούλιο Ασφαλείας του ΟΗΕ. Το Συμβούλιο Ασφαλείας των Ηνωμένων είναι ο θεματοφύλακας του Καταστατικού Χάρτη των Ηνωμένων Εθνών και του Διεθνούς Δικαίου που συμπεριλαμβάνει και την UNCLOS, εξηγεί.Σε αυτό το πλαίσιο, τονίζει εκ νέου πως «οφείλουμε, ως μία χώρα που επιδιώκει τον διάλογο και την επίτευξη ειρηνικών λύσεων στη βάση του Διεθνούς Δικαίου, να αξιοποιήσουμε κάθε παράθυρο ευκαιρίας προς αυτήν την κατεύθυνση».Όσον αφορά την ελληνική στήριξη της τουρκικής υποψηφιότητας για τη θέση του γενικού γραμματέα στον Διεθνή Ναυτιλιακό Οργανισμό (ΙΜΟ), «ενός εξειδικευμένου οργανισμού των Ηνωμένων Εθνών, με κύρια αποστολή, μεταξύ άλλων, την ασφάλεια και προστασία της διεθνούς ναυτιλίας και την πρόληψη της προερχόμενης από τα πλοία ρύπανσης», σημειώνει ότι αφορά αξίωμα σε έναν οργανισμό στον οποίο η Ελλάδα διαδραματίζει πρωταγωνιστικό ρόλο συμμετέχοντας στην Κατηγορία Α’, του Συμβουλίου του.Απαντώντας στην ερώτηση αν υπήρξε «πρόβλημα» με την Κύπρο για το ζήτημα αυτό, αξιολογεί πως η εξέλιξη αυτή αποτυπώνει την υφιστάμενη βελτίωση του κλίματος στις ελληνοτουρκικές σχέσεις και μόνο ως θετική μπορεί να εκτιμηθεί, τόσο για την ειρήνη και την ασφάλεια στην ευρύτερη περιοχή όσο και για τις προσπάθειες επανέναρξης των διαπραγματεύσεων με στόχο μία δίκαιη και βιώσιμη λύση του Κυπριακού στη βάση διζωνικής, δικοινοτικής ομοσπονδίας, σύμφωνα με τα ψηφίσματα του Συμβουλίου Ασφαλείας και συμβατής με το ευρωπαϊκό κεκτημένο» προσθέτει.Ταυτόχρονα, χαρακτηρίζει άριστες τις σχέσεις Αθήνας και Λευκωσίας και σημειώνει ότι αυτό επιβεβαιώθηκε και κατά την πρόσφατη συνάντησή του με τον Κύπριο υπουργό Εξωτερικών Κωνσταντίνο Κόμπο, στη Λευκωσία. «Εκεί, ενημέρωσα τον Προέδρο της Κυπριακής Δημοκρατίας και φίλο μου, Νίκο Χριστοδουλίδη, καθώς και τον Κύπριο ομόλογό μου, για την απόφαση της ελληνικής κυβέρνησης για υποστήριξη της υποψηφιότητας της Κυπριακής Δημοκρατίας για επανεκλογή στην κατηγορία Γ’ του Συμβουλίου του ΙΜΟ, κατά την περίοδο 2024 – 2025.Η συγκεκριμένη απόφαση ελήφθη -μεταξύ άλλων- λόγω του εξαιρετικού επιπέδου ναυτιλιακής συνεργασίας μεταξύ Ελλάδας και Κύπρου, τόσο σε διμερές επίπεδο όσο και εντός του ευρωπαϊκού πλαισίου. Στην ίδια επίσκεψη επιβεβαιώθηκε επίσης, η περαιτέρω ενίσχυση της ήδη στενής συνεργασίας μας, έχοντας ως κοινό εθνικό στόχο την επίλυση του Κυπριακού. Και αυτό, διότι για την κυβέρνηση Μητσοτάκη, αλλά και για κάθε ελληνική κυβέρνηση, το Κυπριακό αποτελεί κορυφαία εθνική προτεραιότητα» τονίζει.Ιδιαίτερη αναφορά κάνει στην τριμερή συνεργασία Ελλάδας, Κύπρου και Ισραήλ. Επισημαίνει ότι στην πρόσφατη τριμερή με τους ομολόγους του από το Ισραήλ και την Κύπρο, που πραγματοποιήθηκε στη Λευκωσία, ο τομέας της ενέργειας αποτέλεσε ένα από τα βασικά θέματα της ημερήσιας διάταξης. Συγκεκριμένα, συζητήθηκε το θέμα του αγωγού φυσικού αερίου EastMed και η στρατηγική σημασία του διασυνδετήριου αγωγού EuroAsia Interconnector μεταξύ Ελλάδας, Κύπρου και Ισραήλ.«Τα εν λόγω σχέδια λαμβάνουν προστιθέμενη πρακτική και γεωστρατηγική αξία για την Ανατολική Μεσόγειο και την Ευρωπαϊκή Ένωση υπό το πρίσμα μάλιστα της εισβολής της Ρωσίας στην Ουκρανία και της ανάγκης για ενεργειακή απεξάρτηση και αυξημένη διασύνδεση» παρατηρεί. Επίσης, συζήτησαν για το Φόρουμ Φυσικού Αερίου Ανατολικής Μεσογείου, το οποίο χρησιμεύει ως πλαίσιο συνεργασίας και σταθερότητα για τις χώρες της περιοχής. Ο υπουργός Εξωτερικών διαμηνύει πως η Ελλάδα είναι θετική στην προοπτική συμμετοχής άλλων χωρών, όπως για παράδειγμα της Τουρκίας, στο Φόρουμ Φυσικού Αερίου της Ανατολικής Μεσογείου, υπό την βασική προϋπόθεση του σεβασμού από την πλευρά τους του Διεθνούς Δικαίου και του Διεθνούς Δικαίου της Θάλασσας.Εν συνεχεία, αποδίδει σημασία στο ρόλο που διαδραματίζει η ελληνική εξωτερική πολιτική στην ευρύτερη περιοχή. Όπως υπογραμμίζει, διαδραματίζει ενεργό ρόλο, σημειώνοντας ότι συμμετέχει στις προσπάθειες εξεύρεσης λύσεων σε θέματα που απασχολούν τη διεθνή κοινότητα. Μάλιστα, κάνει γνωστό ότι την Παρασκευή 21 Απριλίου θα διοργανωθεί, για πρώτη φορά στην Ελλάδα, συνάντηση για τη Συρία με τη συμμετοχή του ειδικού απεσταλμένου του γενικού γραμματέα των Ηνωμένων Εθνών για τη Συρία, κ. Πέτερσεν, (ο οποίος μάλιστα εν συνεχεία θα μεταβεί στη Δαμασκό) και όλων των απεσταλμένων των κρατών-μελών της ΕΕ για τη Συρία.Νωρίτερα, την Τρίτη 11 Απριλίου αναμένεται επίσκεψη στην Αθήνα του υπουργού Εξωτερικών της Αιγύπτου Σάμεχ Σούκρι. «Θα έχουμε την ευκαιρία να συζητήσουμε για περιφερειακά και διεθνή ζητήματα» γνωστοποιεί ο Νίκος Δένδιας και υπογραμμίζει πως οι στρατηγικές σχέσεις της Ελλάδας με την Αίγυπτο ενισχύονται διαρκώς, επικαλούμενος και τις «συχνότατες συναντήσεις» του με τον Αιγύπτιο ομόλογό του.Υπό το πρίσμα της ενεργού διπλωματίας στην ευρύτερη περιοχή, ο υπουργός Εξωτερικών δίνει έμφαση στην ευρύτερη συνεργασία στον τομέα της ενέργειας, υπενθυμίζοντας ότι συζητήθηκε και στην τριμερή των υπουργών Ελλάδας, Κύπρου και Ισραήλ, αλλά και στη συνάντησή του με τον ομόλογό του από τα ΗΑΕ. Ειδικότερα στη συνάντηση με τον υπουργό Εξωτερικών των Ηνωμένων Αραβικών Εμιράτων, ο Νίκος Δένδιας συζήτησε ευρύτερα την ανάπτυξη πρωτοβουλιών στην περιοχή, στη γειτονιά, την ενίσχυση και αναβάθμιση των σχέσεων σε περισσότερους τομείς, ειδικά στα ενεργειακά και τις ΑΠΕ, στην οικονομία αλλά και στα ζητήματα της ασφάλειας.Ερωτηθείς αν είναι υπέρ ή κατά του φράκτη στον Έβρο σε σχέση με παλαιότερες δηλώσεις του, ο Νίκος Δένδιας σημειώνει πως κατέστησε σαφές, από την πρώτη στιγμή, πως οι δηλώσεις του του αυτές έγιναν το 2018, δύο ολόκληρα χρόνια πριν αντιμετωπίσει η Ελλάδα την υβριδική απειλή στον Έβρο. Επιπροσθέτως, τονίζει πως η χώρα μας αναγκάσθηκε να προσαρμοσθεί σε νέα δεδομένα, σε όλα τα επίπεδα και επικρίνει τον ΣΥΡΙΖΑ.«Ο ΣΥΡΙΖΑ πάντως, με την “ευγενική φροντίδα” του οποίου διακινήθηκε το συγκεκριμένο απόσπασμα, δεν μπορεί με φαινόμενα τύπου Ειδομένης και Μόριας, επί δικής του διακυβέρνησης, να επαίρεται για τα πεπραγμένα του στο μεταναστευτικό. Συνεπώς, πέρα από την τακτική της διακίνησης δηλώσεων κυβερνητικών στελεχών εκτός χρονικού πλαισίου, απαιτείται και ένα ελάχιστο στοιχείο αυτοκριτικής από την αξιωματική αντιπολίτευση» αναφέρει.Απαντώντας σε ερώτηση σχετικά με αιχμές για δημοφιλείς υπουργούς που δεν έβαλαν επαρκώς «πλάτη» στην κυβέρνηση μετά το δυστύχημα στα Τέμπη με δημόσιες τοποθετήσεις, υπογραμμίζει πως την κυβέρνηση την στηρίζει συνεχώς με το έργο το οποίο προσπαθεί να επιτελεί από μία θέση στην οποία τον όρισε ο πρωθυπουργός και προσδιορίζει ότι ο ρόλος του υπουργού Εξωτερικών είναι συγκεκριμένος. «Και σίγουρα δεν είναι ο ρόλος του να γίνεται μέρος της τοξικότητας, η οποία, με ευθύνη του ΣΥΡΙΖΑ, είναι πλέον διάχυτη στην πολιτική ζωή της χώρας» συμπληρώνει.Τέλος, όσον αφορά τις εκλογές, είπε πως η προσπάθεια πρέπει να εστιασθεί στο αποτέλεσμα των εκλογών στις 21 Μαΐου και πως «οφείλουμε να αποδείξουμε στην προεκλογική περίοδο ότι θα συνεχισθούν οι σημαντικές μεταρρυθμίσεις που ήδη έγιναν»."
newsit.gr,https://www.newsit.gr/kosmos/ekloges-stin-tourkia-nikiti-kilitsntaroglou-deixnei-dimoskopisi-o-stoxos-tou-erntogan-kai-o-paragontas-intze/3746480/,Εκλογές στην Τουρκία: Νικητή Κιλιτσντάρογλου «δείχνει» δημοσκόπηση – Ο στόχος του Ερντογάν και ο παράγοντας Ιντζέ,18:05 09/03/2023, Νικητη Κιλιτσνταρογλου στις τουρκικες εκλογες «δειχνει» δημοσκοπηση - Ο στοχος του Ερντογαν και ο παραγοντας Ιντζε,"Στην τελική ευθεία βρίσκεται η Τουρκία για τις εκλογές της 14ης Μαΐου, με τις δημοσκοπήσεις να «δείχνουν» μια αμφίρροπή αναμέτρηση, από την οποία νικητής θα βγει ο Κεμάλ Κιλιτσντάρογλου με μικρή διαφορά από τον αντίπαλό του, τον απερχόμενο πρόεδρο Ρετζέπ Ταγίπ Ερντογάν.Όπως εκτίμησε στο κεντρικό δελτίο ειδήσεων του ΣΚΑΪ ο ανταποκριτής του καναλιού στην Κωνσταντινούπολη, Μανώλης Κωστίδης, υπάρχει μεγάλη πιθανότητα ο νέος πρόεδρος της Τουρκίας να προκύψει από δύο γύρους εκλογών, μία στις 14 Μαΐου και μία στις 28 Μαΐου.Και αυτό γιατί οι δημοσκοπήσεις μπορεί να «δείχνουν» πρώτο τον Κεμάλ Κιλιτσντάρογλου, ωστόσο ο Ρετζέπ Ταγίπ Ερντογάν… καραδοκεί με πολύ κοντινό ποσοστό. Πιο συγκεκριμένα, σύμφωνα με τη δημοσκόπηση της εταιρείας Metropol, ο Κιλιτσντάρογλου έρχεται πρώτος στην προτίμηση του λαού με 42,6% και ακολουθεί ο Ερντογάν με 41,1%.Ο κρίσιμος παράγοντας, όπως ανέφερε ο Μανώλης Κωστίδης, είναι ο Μουχαρέμ Ιντζέ, ο οποίος συγκεντρώνει ποσοστό 5% μετά την υποψηφιότητα που αποφάσισε να θέσει, για την οποία συζητείται ότι την έβαλε αφού τον… ανάγκασε ο απερχόμενος Τούρκος πρόεδρος.Στόχος του Ερντογάν φαίνεται να είναι να πάνε οι εκλογές σε δεύτερο γύρο, στις 28 Μαΐου, κάτι που πετυχαίνει με τα τρέχοντα ποσοστά που εμφανίζει η δημοσκόπηση στην Τουρκία. Ωστόσο, μεγάλο μέρος αυτού του 5% αναμένεται να «πάει» προς τη μεριά του Κεμάλ Κιλιτσντάρογλου στον δεύτερο γύρο."
newsit.gr,https://www.newsit.gr/politikh/nikos-panagiotopoulos-nai-stin-proseggisi-me-tin-tourkia-me-sevasmo-sto-diethnes-dikaio/3746258/,"Νίκος Παναγιωτόπουλος: Ναι στην προσέγγιση με την Τουρκία, με σεβασμό στο Διεθνές Δίκαιο",18:05 09/03/2023," Νικος Παναγιωτοπουλος: Ναι στην προσεγγιση με την Τουρκια, με σεβασμο στο Διεθνες Δικαιο","Ευκαιρία για την εμπέδωση των κανόνων καλής γειτονίας, τη διαμόρφωση συνθηκών ειρήνης, ασφάλειας και σταθερότητας στην περιοχή -όπως πάγια επιθυμεί η Ελλάδα- αλλά πάντα με σεβασμό του Διεθνούς Δικαίου και χωρίς την οποιαδήποτε υπόνοια έκπτωσης από τα κυριαρχικά δικαιώματα της χώρας, χαρακτήρισε ο υπουργός Εθνικής Άμυνας, Νίκος Παναγιωτόπουλος, το εξαιρετικά θετικό κλίμα στις ελληνοτουρκικές σχέσεις, μιλώντας σε τοπικά ΜΜΕ της Καβάλας.Αυτές οι επισημάνσεις του κ. Παναγιωτόπουλου έγιναν στον απόηχο της επίσκεψης που πραγματοποίησε την Τρίτη στην Τουρκία, όπου με τον ομόλογό του Χουλουσί Ακάρ μετέβησαν στις σεισμόπληκτες περιοχές στο Χατάι. Στο πλαίσιο αυτής της επαφής, μάλιστα, ο κ. Ακάρ επανέλαβε τα ειλικρινή συλλυπητήρια της τουρκικής πλευράς για το σιδηροδρομικό δυστύχημα στα Τέμπη.Επί τέσσερις ημέρες, τόσο ο ελληνικός όσο και ο τουρκικός Τύπος φιλοξενούν ρεπορτάζ για αυτή τη συνάντηση των υπουργών Άμυνας που είχε να πραγματοποιηθεί επί τουρκικού εδάφους από το 2002. Ο υπουργός Εθνικής Άμυνας, μιλώντας στην εφημερίδα «Τα Νέα», επισήμανε ότι εξετάσθηκαν η πιθανότητα περιορισμού των στρατιωτικών γυμνασίων από τις δύο χώρες και επέκτασης του μορατόριουμ Παπούλια – Γιλμάζ προκειμένου να διατηρηθούν χαμηλοί τόνοι. Ταυτοχρόνως ο Τούρκος υπουργός έδωσε συνέντευξη στο πρακτορείο «Αναντολού» επιβεβαιώνοντας ότι συζητήθηκε η διεύρυνση του χρόνου αποχής από στρατιωτικές ασκήσεις κατά ένα μήνα, στο διάστημα από 15 Ιουλίου έως 15 Σεπτεμβρίου, επαναλαμβάνοντας τη διατήρηση των ανοικτών διαύλων επικοινωνίας και τη διατήρηση της θετικής ατμόσφαιρας μεταξύ των δύο γειτονικών χωρών.Μετά την επιδείνωση που είχε παρατηρηθεί στις σχέσεις Αθηνών-Άγκυρας το προηγούμενο διάστημα, ο ισχυρός σεισμός που έπληξε την Τουρκία στις 6 Φεβρουαρίου αποτέλεσε το γεγονός που αποκατέστησε την επικοινωνία των δύο πλευρών και επιβεβαίωσε τα αισθήματα αλληλεγγύης ανάμεσα στον ελληνικό και τον τουρκικό λαό.Άμεση ήταν η αντίδραση του πρωθυπουργού Κυριάκου Μητσοτάκη που ζήτησε την αποστολή ανθρωπιστικής βοήθειας και κλιμακίου της ΕΜΑΚ στην περιοχή του Χατάι με μεταγωγικά αεροσκάφη της Πολεμικής Αεροπορίας. Επίσης στάλθηκαν φορτία με είδη πρώτης ανάγκης που συγκεντρώθηκαν από Οργανισμούς Τοπικής Αυτοδιοίκησης, την Εκκλησία και άλλες οργανώσεις.Εκφράστηκαν συλλυπητήρια προς τον Πρόεδρο της Τουρκίας Ρετσέπ Ταγίπ Ερντογάν τόσο από την Πρόεδρο της Δημοκρατίας Κατερίνα Σακελλαροπούλου, όσο και από τον ίδιο τον Κυριάκο Μητσοτάκη, ενώ οι υπουργοί Εξωτερικών Νίκος Δένδιας και Μεβλούτ Τσαβούσογλου έκαναν κοινή δήλωση στην οποία τόνιζαν ότι δεν χρειάζεται να περιμένουν οι δύο πλευρές έναν σεισμό ή μία καταστροφή για να βελτιώσουν τις σχέσεις τους.Το τρίτο βήμα της επαναπροσέγγισης έγινε μετά το σιδηροδρομικό δυστύχημα στα Τέμπη. Εκτός από τα συλλυπητήρια που αντηλλάγησαν, ο υπουργός Δικαιοσύνης της Τουρκίας ενέκρινε τη μεταφορά συγγενούς θύματος, ο οποίος εκρατείτο στις φυλακές Τακιρντάγκ, για να παραστεί στην νεκρώσιμο ακολουθία του παιδιού του. Η απόφαση αυτή ελήφθη κατ’ εφαρμογή διμερούς συμφωνίας περί της μεταφοράς καταδίκων από την Τουρκία στην Ελλάδα κι αντιστρόφως, αναλόγως με την υπόθεση.Ακολούθησε η απόφαση να υποστηριχθούν αμοιβαίως, αφενός από την Τουρκία η υποψηφιότητα της χώρας μας για τη θέση του Προσωρινού Μέλους του Συμβουλίου Ασφαλείας των Ηνωμένων Εθνών την περίοδο 2025-2026 και αφετέρου από την ελληνική πλευρά η υποψηφιότητα της Τουρκίας για τη θέση του γενικού γραμματέα στον Διεθνή Ναυτιλιακό Οργανισμό IMO.Παράλληλα οι επαφές που είχε ο υφυπουργός Εξωτερικών Κωνσταντίνος Φραγκογιάννης με τον ομόλογό του πρέσβη Μπουράκ Ακτσαπάρ στην Άγκυρα, στο πλαίσιο της «Θετικής Ατζέντας» δημιούργησαν ένα πεδίο προόδου της ελληνοτουρκικής προσέγγισης σε 25 τομείς «χαμηλής πολιτικής» (επιχειρηματικότητας, ενέργειας, ναυτιλίας, τουρισμού, μεταφορών και τηλεπικοινωνιών, πληροφορικής και επικοινωνιών, εκπαίδευσης και πολιτισμού, κοινωνικής ασφάλισης, υγείας, περιβάλλοντος και αρχαιολογίας).Κατόπιν αυτών των βημάτων προετοιμάσθηκε και πραγματοποιήθηκε η συνάντηση των υπουργών Άμυνας κ.κ. Παναγιωτόπουλου και Ακάρ, οι οποίοι διατήρησαν ανοικτό τον μεταξύ τους δίαυλο επικοινωνίας ακόμα και στις πιο δύσκολες στιγμές της τελευταίας τετραετίας.Κυβερνητική πηγή σημείωνε σχετικά ότι «η επικοινωνία είναι το πρώτο αλλά καθοριστικό βήμα μιας φιλίας, η οποία επιβεβαιώνεται στη διάρκειά της με τον αμοιβαίο σεβασμό σε κανόνες, δηλαδή στο Διεθνές Δίκαιο, αλλά και σε αντικειμενικές αξίες, όπως είναι οι κανόνες καλής γειτονίας. Χωρίς να ξεχνάμε τις θέσεις μας και το καθήκον μας». Δεν είναι τυχαίο ότι άλλωστε και ο κ. Παναγιωτόπουλος μιλώντας στα «Νέα» έκανε λόγο για άψογη φιλοξενία, οικείο κλίμα και μία αίσθηση ειλικρινούς θετικής διάθεσης και ευχήθηκε ότι, παρά τις επιφυλάξεις, δεν πρέπει να μένουν ανεκμετάλλευτες οι ευκαιρίες διαλόγου και διατήρησης του καλού κλίματος.ΠΗΓΗ: ΑΠΕ-ΜΠΕ"
newsit.gr,https://www.newsit.gr/kosmos/xoulousi-akar-moratorioum-me-tin-ellada-mexri-tis-15-septemvriou/3745936/,Χουλουσί Ακάρ: Μορατόριουμ με την Ελλάδα μέχρι τις 15 Σεπτεμβρίου,18:05 09/03/2023, Χουλουσι Ακαρ: Μορατοριουμ με την Ελλαδα μεχρι τις 15 Σεπτεμβριου,"Νέα επίθεση… φιλίας έκανε προς την Ελλάδα ο υπουργός Άμυνας της Τουρκίας, Χουλουσί Ακάρ, εκφράζοντας την επιθυμία του να λυθούν τα «υπαρκτά προβλήματα» στις ελληνοτουρκικές σχέσεις «στο πνεύμα της συμμαχίας, με διάλογο και με αλληλοσεβασμό».Μιλώντας στο πρακτορείο Anadolu, ο Χουλουσί Ακάρ αναφέρθηκε στο ζήτημα του τουρισμού στην Ελλάδα και την Τουρκία, τονίζοντας ότι «το προσεχές διάστημα, αναμένουμε θετικές εξελίξεις σε ορισμένα θέματα, όπως η παράταση της διάρκειας του μορατόριουμ που προβλέπει την αποφυγή ασκήσεων στα διεθνή ύδατα και στον εναέριο χώρο του Αιγαίου μεταξύ 15 Ιουνίου και 15 Σεπτεμβρίου οπότε υπάρχει πολύς τουρισμός».«Βέβαια, πρέπει να λύσουμε κάποια υπαρκτά προβλήματα μας. Ελπίζουμε ότι αυτά τα προβλήματα, η Ελλάδα και η Τουρκία, ως δυο πολιτισμένες χώρες, μπορούν να τα λύσουν στο πλαίσιο των σχέσεων καλής γειτονίας, του διεθνούς δικαίου με ειρηνικό τρόπο, σύμφωνα με το πνεύμα της συμμαχίας, με διάλογο και με αλληλοσεβασμό» δήλωσε ο Χουλουσί Ακάρ, απαντώντας στην ερώτηση για την επίσκεψη του Νίκου Παναγιωτόπουλου στις σεισμόπληκτες περιοχές της Τουρκίας.«Είναι σημαντικό να συνεχιστεί το θετικό και εποικοδομητικό κλίμα που διαμορφώθηκε μετά τους σεισμούς. Συνεχίζονται οι εργασίες και οι συνομιλίες μας σε αυτό το θέμα» επισήμανε ο Τούρκος υπουργός Άμυνας, όπως μεταδίδει το πρακτορείο Anadolu και ο ΣΚΑΪ.Επιπροσθέτως, ο Χουλουσί Ακάρ τόνισε ότι «είναι σημαντικό να παραμείνουν ανοιχτές οι πύλες του διαλόγου. Η ευχή μας είναι το Αιγαίο και η Μεσόγειος πραγματικά να γίνουν πλέον θάλασσες φιλίας με την δημιουργία ενός μόνιμου περιβάλλοντος συνεργασίας»."
newsit.gr,https://www.newsit.gr/kosmos/rosia-tourkia-lavrof-kai-tsavousoglou-symfonoun-stis-pio-eleytheres-eksagoges-sitiron-kai-lipasmaton/3745780/,Ρωσία – Τουρκία: Λαβρόφ και Τσαβούσογλου συμφωνούν στις πιο ελεύθερες εξαγωγές σιτηρών και λιπασμάτων,18:05 09/03/2023, Ρωσια – Τουρκια: Λαβροφ και Τσαβουσογλου συμφωνουν στις πιο ελευθερες εξαγωγες σιτηρων και λιπασματων,"Η Ρωσία και η Τουρκία συμφώνησαν σήμερα Παρασκευή (7.4.2023) ότι πρέπει να αρθούν τα όποια εμπόδια υπάρχουν ακόμα, προκειμένου να γίνουν πιο ελεύθερα και με ασφάλεια οι εξαγωγές ρωσικών λιπασμάτων και σιτηρών και να επεκταθεί πέραν του Μαΐου η συμφωνία για τη μεταφορά ουκρανικών σιτηρών μέσω της Μαύρης Θάλασσας.Ειδικότερα, ο υπουργός Εξωτερικών της Ρωσίας, Σεργκέι Λαβρόφ, δήλωσε πως ο ίδιος και ο ομόλογός του στην Τουρκία, Μεβλούτ Τσαβούσογλου, συζήτησαν στην Άγκυρα την «αποτυχία» εφαρμογής των όρων της συμφωνίας της Μαύρης Θάλασσας για τα σιτηρά.Ο Λαβρόφ πρόσθεσε πως η Ρωσία θα μπορούσε να εργαστεί εκτός της συμφωνίας, αν οι δυτικές χώρες διατηρήσουν τα εμπόδια, όπως τα χαρακτήρισε, στις εξαγωγές αγροτικών προϊόντων, για τα οποία είπε πως γίνονται πιο σκληρά.Η συμφωνία, που επιτεύχθηκε τον περασμένο Ιούλιο, διασφαλίζει την ασφαλή διέλευση σιτηρών και άλλων προϊόντων από τα ουκρανικά λιμάνια παρά τον ρωσικό ναυτικό αποκλεισμό.Τον περασμένο μήνα η Ρωσία δήλωσε πως θα παρατείνει τη συμφωνία για άλλες 60 ημέρες, παρότι ο ΟΗΕ, η Ουκρανία και η Τουρκία πιέζουν για παράτασή της για άλλες 120.Από τη μεριά του, ο Μεβλούτ Τσαβούσογλου δήλωσε στην κοινή συνέντευξη Τύπου πως η Τουρκία είναι δεσμευμένη στην παράταση της συμφωνίας πέρα από τα μέσα Μαΐου.«Προσδίδουμε σημασία στη συνέχιση της συμφωνίας… όχι μόνο για τις εξαγωγές σιτηρών και λιπασμάτων της Ρωσίας και της Ουκρανίας, αλλά και για να σταματήσει η παγκόσμια επισιτιστική κρίση», είπε ο Τσαβούσογλου.«Συμφωνούμε επίσης πως τα εμπόδια στις εξαγωγές ρωσικών σιτηρών και λιπασμάτων πρέπει να απομακρυνθούν. Θέματα πρέπει να αντιμετωπιστούν προκειμένου η συμφωνία για τα σιτηρά να παραταθεί περαιτέρω», είπε.Ο Λαβρόφ είπε πως οι δύο υπουργοί Εξωτερικών συζήτησαν τη συμφωνία για τα σιτηρά, την ενδεχόμενη δημιουργία κόμβου φυσικού αερίου στην Τουρκία, τις συγκρούσεις στη Συρία και την Ουκρανία.Αν και οι ρωσικές εξαγωγές τροφίμων και λιπασμάτων δεν υπόκεινται στις σαρωτικές κυρώσεις της Δύσης, η Μόσχα λέει πως οι περιορισμοί στους τομείς των πληρωμών, της υλικοτεχνικής υποστήριξης και της ασφάλισης συνιστούν εμπόδιο.Ο Λαβρόφ είπε πως οι εξαγωγές ρωσικών σιτηρών και λιπασμάτων επηρεάστηκαν από την έλλειψη πρόσβασης σε ασφάλιση και στο διατραπεζικό σύστημα SWIFT.Πηγή: ΑΠΕ – ΜΠΕ"
newsit.gr,https://www.newsit.gr/kosmos/tourkia-enopli-epithesi-sta-grafeia-tou-kommatos-tou-kilitsntaroglou-stin-konstantinoupoli/3744851/,Τουρκία: Ένοπλη επίθεση στα γραφεία του κόμματος του Κιλιτσντάρογλου στην Κωνσταντινούπολη,18:05 09/03/2023, Ενοπλη επιθεση στα γραφεια του κομματος του Κιλιτσνταρογλου στην Κωνσταντινουπολη,"Ένοπλη επίθεση καταγγέλεται ότι σημειώθηκε την Πέμπτη (06.04.2023) κοντά στα γραφεία του κόμματος του Κεμάλ Κιλιτσντάρογλουστην Κωνσταντινούπολη.Πρόκειται για το κόμμα του ηγέτη της αντιπολίτευσης της Τουρκίας και μεγάλου αντιπάλου του Ρετζέπ Ταγίπ Ερντογάν στις επερχόμενες εκλογές.Το κόμμα της αξιωματικής αντιπολίτευσης στην Τουρκία, το Ρεπουμπλικανικό Λαϊκό Κόμμα (CHP), κατήγγειλε ότι νωρίς σήμερα το πρωί ακούστηκαν πυροβολισμοί κοντά στα κεντρικά του γραφεία στην Κωνσταντινούπολη, ενώ πρόσθεσε ότι διεξάγεται έρευνα.«Η ένοπλη επίθεση» είχε στόχο τα γραφεία του κόμματος στην περιοχή Σεϊράντεπέ, όπου «έπεσαν 6-7 πυροβολισμοί», δήλωσε η επικεφαλής του CHP για την Κωνσταντινούπολη Τσανάν Καφταντσίογλου στο Twitter.Καμία από τις σφαίρες δεν χτύπησε το κτίριο, αλλά η αστυνομία και μια ιδιωτική εταιρεία ασφάλειας επιβεβαίωσαν το περιστατικό, ενώ κοντά στο σημείο εντοπίστηκαν άδειοι κάλυκες, πρόσθεσε η Καφταντσίογλου.Σύμφωνα με την τουρκική κυβέρνηση, το περιστατικό ήταν τυχαίο και οι πυροβολισμοί έπεσαν όταν ένας ιδιωτικός φρουρός κυνηγούσε έναν ληστή.Η πολιτική ένταση έχει οξυνθεί στην Τουρκία ενόψει των προεδρικών και βουλευτικών εκλογών της 14ης Μαΐου.Η Μεράλ Ακσενέρ, επικεφαλής του Iyi, κατήγγειλε ότι η επίθεση είχε στόχο να εκφοβίσει την αντιπολίτευση και έγινε λίγο αφού ο Τούρκος πρόεδρος Ρετζέπ Ταγίπ Ερντογάν «την απείλησε» στη διάρκεια τηλεοπτικής συνέντευξης.«Μην με αναγκάσετε να σας κυνηγήσω», είχε δηλώσει ο Ερντογάν απαντώντας στην σκληρή κριτική που άσκησε η Ακσενέρ στο έργο της κυβέρνησής του.Χθες Τετάρτη, στη διάρκεια μιας δραματικής ομιλίας της στην κοινοβουλευτική ομάδα του κόμματός της, η Ακσενέρ έριξε κάλυκες σφαιρών στο πάτωμα, ζητώντας από τους Τούρκους να καταψηφίσουν «την αδελφή ψυχή του Κιμ Γιονγκ», μια αναφορά στον Βορειοκορεάτη ηγέτη Κιμ Γιονγκ Ουν και χωρίς να αναφερθεί ονομαστικά στον Ερντογάν.«Θα επιλέξετε μεταξύ μιας Τουρκίας που φιλοδοξεί να γίνει Βόρεια Κορέα και μιας Τουρκίας που χαίρει μιας δημοκρατίας με ευρωπαϊκά πρότυπα», πρόσθεσε.Σύμφωνα με τις πιο πρόσφατες δημοσκοπήσεις, ο Ερντογάν και ο Κεμάλ Κιλιτσντάρογλου – επικεφαλής του CHP και υποψήφιος πρόεδρος για τον συνασπισμό της αντιπολίτευσης—δίνουν μάχη στήθος με στήθος.06.04.2023 (bugün) saat 05.00 sularında TEM Otoyolu Seyrantepe mevkiinde bulunan CHP İstanbul İl Başkanlığımıza yönelik düzenlendiği düşünülen bir silahlı saldırı gerçekleşmiştir.Υπενθυμίζεται ότι την περασμένη Παρασκευή (31.03.2023) ένοπλη επίθεση σημειώθηκε και γραφεία του Καλού Κόμματος της Μεράλ Ακσενέρ, στη συνοικία Μέρτερ της Κωνσταντινούπολης, όπου σφαίρες χτύπησαν τα παράθυρα και άλλα σημεία του κτιρίου."
newsit.gr,https://www.newsit.gr/kosmos/proti-i-kina-kai-2i-i-tourkia-sti-lista-ton-xoron-pou-diokoun-ypikoous-tous-sto-eksoteriko/3744615/,Πρώτη η Κίνα και 2η η Τουρκία στη λίστα των χωρών που «διώκουν» υπηκόους τους στο εξωτερικό,18:05 09/03/2023, Πρωτη η Κινα και 2η η Τουρκια στη λιστα των χωρων που «διωκουν» υπηκοους τους στο εξωτερικο,"Η Κίνα βρίσκεται στην 1η θέση και η Τουρκία στη 2η στη λίστα με τις χώρες που καταδιώκουν, εκφοβίζουν, απαγάγουν, ακόμη και δολοφονούν υπηκόους τους στο εξωτερικό για να καταπνίξουν κάθε διαφωνία. Αυτό αναφέρει έκθεση αμερικανικού κέντρου μελετών, που δόθηκε στη δημοσιότητα σήμερα.Η έκθεση αναφέρει ότι στην 1η θέση της λίστας φιγουράρει η Κίνα που από το 2014 ως τώρα ευθύνεται για το 30% αυτών των περιπτώσεων, ενώ μια θέση πίσω της είναι η Τουρκία.Το κέντρο μελετών Freedom House, ανεξάρτητος οργανισμός που πάντως χρηματοδοτείται από το αμερικανικό κράτος, αναφέρεται στην έκθεσή του σε 854 περιπτώσεις «διασυνοριακής καταστολής» από τις αρχές 38 κρατών από το 2014 μέχρι το 2022.Πέρυσι, προχώρησαν σε τέτοιες ενέργειες 20 κράτη, συμπεριλαμβανομένων για πρώτη φορά του Μπανγκλαντές και του Τζιμπουτί, σύμφωνα με το κείμενο.Το 30% όλων των περιπτώσεων από το 2014 αποδίδεται στο καθεστώς της Κίνας, κατά το Freedom House.Η έκθεση στέκεται ιδίως στις κινεζικές προσπάθειες να ασκηθεί πίεση σε άλλες χώρες για την έκδοση μελών της μειονότητας των Ουιγούρων, που σύμφωνα με την κυβέρνηση των ΗΠΑ υφίσταται «γενοκτονία» στην επαρχία Σιντζιάνγκ.«Παρά την αυξημένη συνειδητοποίηση του προβλήματος, ολοένα περισσότερες αυταρχικές κυβερνήσεις προσπαθούν να ασκήσουν έλεγχο στη διασπορά και στους εξόριστους», σημείωσε ο Μάικλ Αμπράμοβιτς, πρόεδρος του Freedom House.Η έκθεση κάνει συστάσεις σε άλλες κυβερνήσεις προκειμένου να λάβει τέλος η διασυνοριακή καταστολή, προτείνει ιδίως την επιβολή στοχευμένων κυρώσεων και περιορισμούς στη βοήθεια και στη συνεργασία ως προς την ασφάλεια.Μετά την Κίνα, η Τουρκία κατατάσσεται δεύτερη στον κατάλογο. Η Άγκυρα έχει αναλωθεί σε διωγμό πολιτών της στο εξωτερικό από την απόπειρα πραξικοπήματος του 2016 εναντίον του προέδου της Τουρκίας, Ρετζέπ Ταγίπ Ερντογάν και χρησιμοποιεί την αίτηση της Σουηδίας να γίνει κράτος μέλος του NATO για να της παραδοθούν εκατοντάδες από αυτούς, μάταια μέχρι τώρα.Ανάμεσα σε άλλες χώρες που επικρίνονται στο κείμενο ξεχωρίζουν η Ρωσία και το Τατζικιστάν, αλλά και η Αίγυπτος, τη Λευκορωσία, το Ιράν, η Ρουάντα και το Μπανγκλαντές."
newsit.gr,https://www.newsit.gr/kosmos/tourkia-vinteo-me-tin-meral-aksener-na-vgazei-sfaires-mesa-sto-koinovoulio/3744517/,Τουρκία: Βίντεο με την Μεράλ Ακσενέρ να βγάζει σφαίρες μέσα στο κοινοβούλιο,18:05 09/03/2023, Βιντεο με την Μεραλ Ακσενερ να βγαζει... σφαιρες μεσα στο τουρκικο κοινοβουλιο,"ΤονΡετζέπ Ταγίπ Ερντογάν έχει κατηγορήσει ευθέως η επικεφαλής του Καλού Κόμματος, Μεράλ Ακσενέρ, ως ηθικό αυτουργό της ένοπλης επίθεσης που σημειώθηκε την περασμένη Παρασκευή (31.3.2023) στα γραφεία του κόμματος στην Κωνσταντινούπολη της Τουρκίας.Από την Διεύθυνση Ασφαλείας της Κωνσταντινούπολης υποστηρίζεται ότι το περιστατικό δεν έχει καμία σχέση με την πολιτική. Οι Αρχές της Τουρκίας ανέφεραν ότι φύλακας στην απέναντι οικοδομή φέρεται να πυροβόλησε κάποιους κλέφτες που είχαν εισβάλει στην οικοδομή και επιχείρησε να τους εμποδίσει. Η Μεράλ Ακσενέρ ωστόσο, όπως φαίνεται δεν πείθεται και εξακολουθεί να στρέφει τα πυρά της κατά του Ρετζέπ Ταγίπ Ερντογάν.Χθες, Τετάρτη (05.04.2023), η επικεφαλής του Καλού Κόμματος δεν δίστασε μάλιστα να ανέβει πάνω στο πόντιουμ του τουρκικού κοινοβουλίου κρατώντας κάποιες σφαίρες και να εκφράσει για ακόμα φορά την οργή της για την επίθεση στα γραφεία του κόμματος στην Κωνσταντινούπολη και τον Ρετζέπ Ταγίπ Ερντογάν.«Οι σφαίρες δεν θα μας σταματήσουν» είπε από το πόντιουμ του τουρκικού κοινοβουλίου η Μεράλ Ακσενέρ, κρατώντας σφαίρες στο χέρι της.«Αφού έχουμε ξεπεράσαμε τόσα εμπόδια, τώρα θα μας σταματήσει αυτή η σφαίρα; Από σπίθα θα γίνεται φωτιά! Το υπόσχεστε;» είπε, απευθυνόμενη στην κοινοβουλευτική ομάδα του κόμματος της.«Ναι το υποσχόμαστε!» ανταποκρίθηκαν οι βουλευτές του Καλού Κόμματος, με την επικεφαλής να ρωτά:«Θα αντισταθείτε σε όλες τις απειλές και τις συκοφαντίες. Το υπόσχεστε;» και να λάβει την απάντηση:«Ναι το υποσχόμαστε!».«Θα αντιμετωπίσετε όλες τις σφαίρες. Όλα αυτά… Όλα αυτά,,, Θα τα αντιμετωπίσετε… Όλα αυτά… Θα τα αντιμετωπίσετε και θα γίνεται ‘ο Ήλιος’ για τον λαό μας. Το υπόσχεστε; Το πρωί της 15ης Μαΐου θα κάνουμε να χαμογελάσουν όλα τα πρόσωπα» σημείωσε επίσης η Μεράλ Ακσενέρ.Δείτε βίντεο:Με πληροφορίες από ΣΚΑΪ"
newsit.gr,https://www.newsit.gr/kosmos/impraim-kalin-i-tourkia-den-vlepei-tin-ellada-os-apeili/3744389/,Ιμπραήμ Καλίν: «Η Τουρκία δεν βλέπει την Ελλάδα ως απειλή»,18:05 09/03/2023, Ιμπραημ Καλιν: «Η Τουρκια δεν βλεπει την Ελλαδα ως απειλη - Η συγκρουση δεν ηταν ποτε στην ατζεντα μας»,"«Η Τουρκία δεν βλέπει την Ελλάδα ως απειλή», δήλωσε ο εκπρόσωπος της τουρκικής προεδρίας, Ιμπραήμ Καλίν, σε συνέντευξή του στο πρακτορείο Anadolu, συνεχίζοντας την… «έκρηξη» φιλίας της γειτονικής χώρας και τονίζοντας μεταξύ άλλων ότι έχει στηθεί μηχανισμός αποκλιμάκωσης και εξομάλυνσης των διμερών σχέσεων.Μάλιστα, ο συγκεκριμένος μηχανισμός για τις σχέσεις με την Ελλάδα έχει στηθεί πριν από τους φονικούς σεισμούς στην Τουρκία, εξήγησε ο Ιμπραήμ Καλίν και αναφέρθηκε ότι η θετική ατμόσφαιρα που επικρατεί τον τελευταίο καιρό εξελίσσεται σε μια «ευεργετική δυναμική» να λυθούν τα όποια προβλήματα υπάρχουν.Ο Καλίν δήλωσε στο Anadolu ότι η Τουρκία δεν βλέπει την Ελλάδα ως απειλή, ωστόσο είναι υποχρεωμένη να απαντήσει αν εκδηλώνεται κάτι τέτοιο κατά της κυριαρχίας της. Αλλά, επέμεινε ότι πλέον επικρατεί ένας αέρας ηρεμίας, «ικανός ακόμη και να αποτρέψει μια κρίση ή ένταση» που μπορεί να προκύψει.«Τώρα, και οι δύο χώρες πηγαίνουν σε εκλογές. Εμείς στις 14 Μαΐου, η Ελλάδα στις 21 Μαΐου. Ας περάσουμε με ασφάλεια αυτή τη διαδικασία. Αλλά κατά τη διάρκεια αυτής της περιόδου, φυσικά θα συνεχίσουμε να είμαστε σε στενή επαφή. Δεν είχαμε ποτέ στην ατζέντα μας να ξεκινήσουμε μια σύγκρουση, μια ένταση ή μια διαμάχη με την Ελλάδα. Δεν μπήκαμε ποτέ σε τέτοια διαδικασία. Δεν το βρίσκουμε και απαραίτητο. Ούτε βλέπουμε την Ελλάδα ως απειλή.Αλλά όταν υπάρχει απειλή για την κυριαρχία μας, τη ζωή μας, την πολιτική μας ενότητα, φυσικά, το πιο φυσικό μας δικαίωμα είναι να απαντήσουμε σε αυτήν. Είναι καθήκον μας να λάβουμε και τις απαραίτητες προφυλάξεις. Αλλά αυτός ο αέρας ηρεμίας είναι ευχάριστος.#Canlı: Cumhurbaşkanı Sözcüsü Kalın, Cumhurbaşkanlığı Külliyesi’nde Anadolu Ajansı’nın sorularını cevaplıyor https://t.co/afiRLvUEAX— AA Canlı (@AACanli) April 5, 2023#Canlı: Cumhurbaşkanı Sözcüsü Kalın, Cumhurbaşkanlığı Külliyesi’nde Anadolu Ajansı’nın sorularını cevaplıyor https://t.co/afiRLvUEAXΝα ενισχύσουμε και να εμβαθύνουμε αυτή τη θετική ατζέντα. Να την μεταφέρουμε και σε άλλα πεδία – στον τουρισμό, στις διμερείς εμπορικές σχέσεις, στις ανθρώπινες σχέσεις μας. Αυτό (που συμβαίνει τώρα) να το ενισχύσουμε ακόμη περισσότερο ώστε να έχουμε αρκετό πολιτικό κεφάλαιο για να το χρησιμοποιήσουμε θετικά όταν αύριο θα υπάρξει ξανά μια κρίση ή ένταση», δήλωσε ο Ιμπραήμ Καλίν.«Θεωρούμε ότι η δυναμική που πετύχαμε τους τελευταίους μήνες [σ.σ. στις σχέσεις με την Ελλάδα] είναι ικανοποιητική και ευεργετική. Υπήρξε μερική χαλάρωση (ηρεμία) και πριν από το σεισμό, ξέρετε. Είχαμε στήσει έναν μηχανισμό. Δηλ. υπάρχουν διαδικασίες με τις οποίες ασχολούνται και άμεσα εφαρμόζουν αρμόδιες αρχές και τα υπουργεία μας», είπε ο εκπρόσωπος του Ρετζέπ Ταγίπ Ερντογάν.Τόνισε, επίσης, ότι την προκειμένη περίπτωση οι κυβερνήσεις των δύο χωρών ψάχνουν διεξόδους και υπενθύμισε την επιθυμία της Τουρκίας για συνάντηση χωρίς την ανάμειξη τρίτων.«Υπάρχουν θέματα. Υπάρχει η ασφάλεια των συνόρων. Υπάρχει ο εναέριος χώρος. Υπάρχουν θέματα θαλάσσιας υφαλοκρηπίδας. Υπάρχει το Λιμενικό. Υπάρχουν διπλωματικές σχέσεις. Έχουμε πολλά θέματα φυσικά με την Ελλάδα. Και στο πλαίσιο της εντολής που λάβαμε από τον Πρόεδρό μας, έχω συνομιλητή εκεί, αρμόδιους συναδέλφους μας, με τους οποίους υλοποιήσαμε και συνεχίζουμε αυτή τη διαδικασία. Η μείωση της έντασης και η ύπαρξη κλίματος ηρεμίας είχε ήδη ξεκινήσει πριν από τον σεισμό. Πέρασε σε νέα διάσταση με το σεισμό. Ήρθε ο Έλληνας υπουργός Εξωτερικών. Χθες ήρθε ο Έλληνας υπουργός Άμυνας [σ.σ. η επίσκεψη του υπουργού Άμυνας στο Χατάι]», δήλωσε ο Καλίν.«Η ελληνική πλευρά εργάστηκε πολύ σκληρά σε αυτή τη διαδικασία [σ.σ. στον σεισμό]. Έκανε μια ειλικρινή προσπάθεια. Έστειλε ομάδες έρευνας και διάσωσης. Έστειλε βοήθεια. Οι γιατροί έστειλαν ομάδες. Αυτό είναι εξαιρετικά ικανοποιητικό. Σε αυτό το σημείο, τους είμαστε και ευγνώμονες. Θα ήθελα να το επαναλάβω αυτό.Θέλουμε να διατηρήσουμε αυτόν τον άνεμο, το μομέντουμ. Τι μπορούμε να κάνουμε; Πώς μπορούμε να λύσουμε τα προβλήματά μας σε διμερές επίπεδο μιλώντας μεταξύ μας; Αυτό είναι το βασικό μας αίτημα. Η Τουρκία και η Ελλάδα να λύσουν τα προβλήματά τους μιλώντας απευθείας μεταξύ τους. Nα πω πολύ ξεκάθαρα το εξής: Εάν προσπαθήσουμε να τα λύσουμε μέσω του Παρισιού, των Βρυξελλών, της Ουάσιγκτον, αυτό θα μας οδηγήσει σε αδιέξοδο. Είμαστε δύο γείτονες. Είμαστε δύο χώρες που μοιραζόμαστε το Αιγαίο και είμαστε εδώ εκατοντάδες χρόνια. Και θα συνεχίσουμε να είμαστε εδώ. Ας κάνουμε λοιπόν αυτές τις συναντήσεις και συζητήσεις απευθείας. Όχι μέσω άλλων. Γιατί όταν συμβαίνει αυτό, υπεισέρχονται άλλα πράγματα. [Πρέπει] να μπορούμε να βρίσκουμε λύσεις μόνοι μας. Το έχουμε κάνει στο παρελθόν, μπορούμε να το κάνουμε και σήμερα. Ο πρόεδρός μας έχει θέληση σε αυτό το θέμα. Θέληση έχει και ο κ. Μητσοτάκης. Το βλέπω αυτό», τόνισε ο Ιμπραήμ Καλίν."
newsit.gr,https://www.newsit.gr/kosmos/tourkia-vythistike-ploio-pou-metefere-alouminio-stin-oukrania/3744371/,Τουρκία: Βυθίστηκε πλοίο που μετέφερε αλουμίνιο στην Ουκρανία,18:05 09/03/2023, Τουρκια: Βυθιστηκε πλοιο που μετεφερε αλουμινιο στην Ουκρανια,"Ένα φορτηγό πλοίο, με σημαία Γουϊνέας – Μπισάου, βυθίστηκε νωρίτερα, στα ανοικτά των ακτών της Αττάλειας, στην Τουρκία.14 Σύροι ναυτικοί επέβαιναν στο πλοίο «Joe 2», το οποίο είχε αποπλεύσει από την Αλεξανδρέττα (Ισκεντερούν) της Τουρκίας και μετέφερε αλουμίνιο στην Ουκρανία.Ένας ναυτικός εντοπίστηκε νεκρός, δύο διασώθηκαν από ελικόπτερο της τουρκικής ακτοφυλακής και άλλοι τρεις από παραπλέοντα πλοία, σύμφωνα με τον νομάρχη της Αττάλειας Ερσίν Γιαζιτζί.Η τουρκική ακτοφυλακή ανέφερε νωρίτερα ότι το πλοίο εξέπεμψε σήμα κινδύνου στις 3:47 καθώς είχε πάρει κλίση. Ακολούθησε μεγάλη επιχείρηση έρευνας και διάσωσης, η οποία συνεχίζεται καθώς αγνοείται η τύχη οκτώ ναυτικών."
newsit.gr,https://www.newsit.gr/politikh/dendias-kalodexoumeni-i-terastia-allagi-tis-tourkias-ola-tha-krithoun-meta-tis-ekloges-tis-geitonas-xoras/3744351/,Δένδιας: Καλοδεχούμενη η τεράστια αλλαγή της Τουρκίας – Όλα θα κριθούν μετά τις εκλογές της γείτονας χώρας,18:05 09/03/2023, Δενδιας: Καλοδεχουμενη η τεραστια αλλαγη της Τουρκιας – Ολα θα κριθουν μετα τις εκλογες της γειτονας χωρας,"Για την αλλαγή στάσης της Άγκυρας όσον αφορά στα ελληνοτουρκικά μίλησε ο υπουργός Εξωτερικών Νίκος Δένδιας λέγοντας ότι αν η Τουρκία τείνει χείρα φιλίας, η Ελλάδα θα ανταποκριθεί.Ο Νίκος Δένδιας χαρακτηρίζει «απολύτως καλοδεχούμενη» την «τεράστια αλλαγή», όπως αναφέρει , της τουρκικής στάσης έναντι της Ελλάδας σε συνέντευξή του στο ACTION24. Ερωτηθείς αν εμπιστεύεται τη στροφή αυτή της Τουρκίας, ο υπουργός Εξωτερικών απαντά ότι η εμπιστοσύνη αναπτύσσεται με τον καιρό και σημειώνει πως δεν είναι η ελληνική πλευρά η οποία είχε εκφράσει απειλές ή διεκδικήσεις. «Όταν εμείς βλέπουμε την Τουρκία να αφίσταται από το προηγούμενο παράδειγμα, και να δημιουργεί ένα νέο παράδειγμα απόπειρας φιλικών σχέσεων, αυτό είναι κάτι το οποίο, θέλουμε, να πιστέψουμε ότι είναι ειλικρινές. Δεν είμαστε αφελείς» υπογραμμίζει με σαφήνεια και εκφράζει την εκτίμηση ότι όλα θα κριθούν μετά τις τουρκικές εκλογές. «Εκεί θα δούμε ποιες είναι οι προθέσεις της τουρκικής κυβέρνησης που θα προκύψει από την κρίση του τουρκικού λαού και πώς θα μπορούσαμε να προχωρήσουμε μπροστά» εξηγεί. Κατά τον Νίκο Δένδια, οι εκλογές στην Τουρκία μπορεί να επιτρέψουν πάντα ένα καινούργιο ξεκίνημα και προτάσσει ότι και γι’ αυτό η Ελλάδα είναι έτοιμη να ανταποκριθεί σε μία χείρα φιλίας που εκτείνεται από την άλλη πλευρά του Αιγαίου.Στο ίδιο μήκος κύματος, επαναλαμβάνει το μήνυμα πως η Ελλάδα πάντοτε λέει ότι εφόσον υπάρχει το κατάλληλο κλίμα, είναι διατεθειμένη να προσέλθει σε διάλογο με την Τουρκία και να φερθεί με τον ανάλογο τρόπο. Αυτό είναι που συμβαίνει, προσέθεσε.Σε αυτό το πλαίσιο, ο Νίκος Δένδιας σκιαγραφεί την αλλαγή στην τουρκική στάση, όπως είπε, αμέσως μετά την επίσκεψή του στην Αντιόχεια, λίγες μέρες μετά τους καταστροφικούς σεισμούς στην Τουρκία. Ενδεικτικά, σταχυολογεί ότι παλαιότερα, κάθε μέρα υπήρχαν υπερπτήσεις, παραβιάσεις του εναέριου χώρου, των χωρικών υδάτων, ενώ όλο αυτό το διάστημα από την ημέρα εκείνη, δεν έχει καταγραφεί οποιαδήποτε παραβίαση. «Και κάτι παραπάνω: δεν υπάρχει καν τουρκική πτητική δραστηριότητα στο Αιγαίο. Υπάρχει γενικά μια πλήρης αλλαγή της τουρκικής στάσης. Έχει αλλάξει τελείως η ρητορική. Δεν εκτοξεύονται ούτε ύβρεις, ούτε απειλές, ούτε οτιδήποτε άλλο εναντίον της Ελλάδας».Επιχειρώντας να εξηγήσει την τουρκική στάση, αναφέρει πως θεωρεί καταρχήν ότι η Τουρκία με τη συμπεριφορά αυτή αναγνωρίζει ότι η Ελλάδα την ώρα της ανάγκης της τουρκικής κοινωνίας επέλεξε, χωρίς να ζητήσει το οποιοδήποτε γεωπολιτικό αντάλλαγμα, και χωρίς να λάβει υπόψη της όλα τα προηγούμενα, να σταθεί πλάι στον τουρκικό λαό. «Αυτό θεωρώ ότι εκτιμήθηκε από την τουρκική πλευρά» συμπληρώνει.Σε ερώτηση για το ενδεχόμενο νέας συνάντησης με τον Τούρκο ομόλογό του Μεβλούτ Τσαβούσλογλου λίγες ώρες μετά τη συνάντησή τους στις Βρυξέλλες, στο περιθώριο της Συνόδου των υπουργών Εξωτερικών του ΝΑΤΟ, ο Νίκος Δένδιας ξεκαθαρίζει ρητά πως αν απαιτηθεί αυτή τη στιγμή είναι απολύτως ανοιχτά τα κανάλια επικοινωνίας. «Βεβαίως, πηγαίνουμε προς εκλογές. Δεν είναι τώρα η στιγμή για να υπάρξει ευρεία συζήτηση. Αυτό είναι κάτι που θα ακολουθήσει την κρίση των κοινωνιών και των δύο χωρών. Όμως, αυτό που είναι σημαντικό είναι ότι αυτή τη στιγμή υπάρχουν αυτά τα κανάλια επικοινωνίας που μπορούν να επιτρέψουν στις χώρες μας να πάνε προς στις εκλογές με ήρεμα νερά. Κάτι που εδώ, για να είμαστε ειλικρινείς, για κάποιους μήνες ήταν απόλυτο ζητούμενο. Ψάχναμε να δούμε πώς θα μπορούσαμε να καταφέρουμε κάτι τέτοιο και ανησυχούσαμε πάρα πολύ για το μεσοδιάστημα μεταξύ των πιθανών δύο εκλογών στην Ελλάδα» υπογραμμίζει.Αποτυπώνοντας το επίπεδο των σχέσεων του με τον Τούρκο ομόλογό του, επισημαίνει πως έχουν μια τέτοια σχέση που επιτρέπει να τον καλέσει οποιαδήποτε στιγμή και δήλωσε βέβαιος ότι θα ανταποκριθεί αμέσως. Άλλωστε, έχει συμβεί, πάντοτε διατηρούσε επαφές, όπως γνωστοποίησε.Κληθείς να απαντήσει ποια είναι η πιο δύσκολη στιγμή που αντιμετώπισε κατά τη θητεία του στο υπουργείο Εξωτερικών, αναφέρει το καλοκαίρι του 2020. «Ήταν πάρα πολύ δύσκολο για όλους τους Έλληνες. Ήταν πάρα πολύ δύσκολο για τις ένοπλες δυνάμεις, για την ηγεσία τους, ήταν πάρα πολύ δύσκολο και για μένα. Δεν έχει έννοια να θυμίσω ή να αποκαλύψω επεισόδια. Κάποια είναι γνωστά, κάποια δεν είναι γνωστά. Πάντως, η αλήθεια είναι ότι υπήρξαν φορές που φτάσαμε πολύ κοντά σε σημείο, να πούμε, μη επιστροφής. Παρά ταύτα, χάρη σε σώφρονες χειρισμούς, και από τις δύο πλευρές, αποφεύχθηκαν τα χειρότερα. Και είμαστε σήμερα εδώ πού είμαστε. Αυτό που είναι νομίζω πάρα πολύ σημαντικό, είναι να μην επανέλθουμε σε εκείνο το διάστημα. Νομίζω είναι καλό, όλοι, όσο μπορούμε να το ξεχάσουμε (εκείνο το διάστημα)» επεξήγησε.Περαιτέρω αναδεικνύει ότι στο ευρύτερο πλαίσιο των σχέσεων, η Ελλάδα προσπάθησε όλα αυτά τα χρόνια να δώσει μια σαφή εικόνα στη διεθνή κοινότητα, στους συμμάχους μας, στους φίλους μας, σε αυτούς που ήθελαν να μας ακούσουν για την αιτία και τη φύση των ελληνοτουρκικών διαφορών. Υπό αυτό το πρίσμα, κρίνει επιτυχημένη την προσπάθεια αυτή.Δίνοντας το στίγμα για τις προκλήσεις της ελληνικής διπλωματίας μετά τις εκλογές, δίνει βαρύτητα στην ανάγκη μιας ολιστικής αντίληψης για την εξωτερική πολιτική της χώρας και εστιάζει στις σχέσεις με την Τουρκία και στην ολοκλήρωση της εκστρατείας για το Συμβούλιο Ασφαλείας των Ηνωμένων Εθνών. Ως προς την ελληνική υποψηφιότητα για το Συμβούλιο Ασφαλείας, εκφράζει την πεποίθηση ότι «είμαστε πολύ κοντά πια». Επιπλέον, εξαίρει τη σημασία των δύο άλλων εκστρατειών που αφορούν το Συμβούλιο Ανθρωπίνων Δικαιωμάτων και την προεδρία της Γενικής Συνέλευσης των Ηνωμένων Εθνών, αλλά και την επικοινωνία με χώρες και χώρους γεωγραφικούς που δεν έχει αναπτύξει η χώρα μας. Όπως αποσαφηνίζει, αναφέρεται σε ένα κομμάτι του Ειρηνικού, την Αυστραλία, Ινδονησία, Νέα Ζηλανδία, μικρότερες χώρες τις περιοχής, Φιλιππίνες, και σε ένα κομμάτι της Αφρικής, στην ανατολική Αφρική – «με τη δυτική έχουμε προχωρήσει αρκετά».Συνάμα, δεν παραλείπει να αναφερθεί και στον «πολύ σημαντικό ρόλο που έχει η Ελλάδα να παίξει στα Βαλκάνια, στον διάλογο Πρίστινας-Βελιγραδίου, στη Βοσνία Ερζεγοβίνη, στη νέα πραγματικότητα στο Μαυροβούνιο».Εν συνεχεία, η συνέντευξη στράφηκε σε πολιτικά ζητήματα που αφορούν το εσωτερικό της χώρας ενόψει των επικειμένων εκλογών. Ερωτηθείς αν πιστεύει στις συνεργασίες, ο Νίκος Δένδιας τόνισε πως η πρόταση της ΝΔ είναι μία αυτοδύναμη κυβέρνηση, κυβέρνηση της Νέας Δημοκρατίας και προσθέτει: «Η Νέα Δημοκρατία έχει μπροστά της μία περίοδο επαρκή, πέντε εβδομάδες, για να εξηγήσει στην ελληνική κοινωνία αυτό που βαθιά πιστεύει. Ότι το καλύτερο σενάριο για την Ελλάδα είναι μία αυτοδύναμη κυβέρνηση της Νέας Δημοκρατίας, με τον συγκεκριμένο πρωθυπουργό, ο οποίος είναι αρχηγός». Αποτυπώνοντας τη βούληση της ΝΔ, αναφέρει: «εμείς αυτό το οποίο θέλουμε είναι να πείσουμε την ελληνική κοινωνία ότι πρέπει να επιλέξει εμάς. Πρέπει να δώσει στον Μητσοτάκη μία δεύτερη τετραετία. Αυτό θα επιδιώξουμε. Νομίζω ότι έχουμε μία σημαντική πιθανότητα να το κάνουμε σωστά, να το κάνουμε καλά, με απόλυτο σεβασμό στην κρίση του ελληνικού λαού. Ο λαός είναι το αφεντικό μας».Σχετικά με το ενδεχόμενο να αποκλειστεί ο Ηλίας Κασιδιάρης από τις εκλογές, αναφέρει πως πιστεύει ότι η Χρυσή Αυγή είναι ένα εγκληματικό φαινόμενο, το οποίο πρέπει να απορριφθεί από το σύνολο του πολιτικού σκηνικού. «Αυτή ήταν η θέση μου ευθύς εξαρχής, αυτή είναι η θέση μου και τώρα» διαβεβαιώνει. Με αφορμή την αυριανή 82η επέτειο της εισβολής της Γερμανίας στην Ελλάδα, στις 6 Απριλίου 1941, υπενθυμίζει ότι η Ελλάδα στον Δεύτερο Παγκόσμιο πόλεμο έχασε εξαιτίας του Ναζισμού, 1 εκατ. ανθρώπους. «Δεν ξεχνιέται αυτό το πράγμα. Νεοναζιστικά φαινόμενα στην Ελλάδα δεν μπορούν να επιτραπούν» ξεκαθαρίζει κατηγορηματικά.Πώς πρέπει να απαντήσουν τα κόμματα του δημοκρατικού τόξου; «Με πλήρη αποκλεισμό του νεοναζιστικού φαινομένου. Με απόλυτο σεβασμό στο δικαίωμα κάθε ανθρώπου , να εκφράζει τις απόψεις του. Αλλά και με προστασία της Δημοκρατίας, του δημοκρατικού πολιτεύματος, της εθνικής μας παράδοσης και των θυμάτων μας» διατείνεται.Τέλος, προκρίνει την ανάγκη το κράτος να γίνει αποδοτικότερο, φιλικότερο προς τον πολίτη, δημοκρατικότερο, με περισσότερους μηχανισμούς καταλογισμού και διαφάνειας. Αυτό είναι μία ιστορική πρόκληση για όλα τα κράτη του Δυτικού κόσμου, επισημαίνει και συμπληρώνει ότι η ΝΔ προχώρησε αρκετά."
newsit.gr,https://www.newsit.gr/kosmos/tourkia-kleinei-o-enaerios-xoros-gia-tis-ptiseis-apo-kai-pros-ti-souleimanigia-tou-voreiou-irak/3744270/,Τουρκία: Κλείνει ο εναέριος χώρος για τις πτήσεις από και προς τη Σουλεϊμανίγια του βορείου Ιράκ,18:05 09/03/2023, Τουρκια: Κλεινει ο εναεριος χωρος για τις πτησεις απο και προς τη Σουλειμανιγια του βορειου Ιρακ,"Tον εναέριο χώρο της στις πτήσεις από και προς τη Σουλεϊμανίγια, στο Ιρακινό Κουρδιστάν έκλεισε τη Δευτέρα η Τουρκία, ανακοίνωσε σήμερα το υπουργείο Εξωτερικών της χώρας.«Ο τουρκικός εναέριος χώρος έκλεισε στα αεροπλάνα που χρησιμοποιούν το διεθνές αεροδρόμιο της Σουλεϊμανίγια στο Ιράκ από τις 3 Απριλίου», ανέφερε στην ανακοίνωσή του το τουρκικό υπουργείο Εξωτερικών.«Η απόφαση αυτή ελήφθη στο πλαίσιο της εντατικοποίησης των δραστηριοτήτων του PKK στη Σουλεϊμανίγια, της διείσδυσης της τρομοκρατικής οργάνωσης στο αεροδρόμιο και της απειλής στην αεροπορική ασφάλεια», πρόσθεσε.Το κλείσιμο του τουρκικού εναέριου χώρου προβλέπεται να διαρκέσει μέχρι τις 3 Ιουλίου, όμως θα «επανεξεταστεί υπό το φως των γεγονότων» που θα υπάρξουν μέχρι εκείνη την ημερομηνία, ανέφερε το υπουργείο.Εννέα μαχητές των Συριακών Δημοκρατικών Δυνάμεων (SDS), μεταξύ των οποίων ένας υψηλόβαθμος διοικητής τους, σκοτώθηκαν στα μέσα Μαρτίου κατά τη συντριβή δύο ελικοπτέρων λόγω της κακοκαιρίας στο βόρειο Ιράκ, είχε ανακοινώσει ο συνασπισμός αυτός όπου κυριαρχούν οι Κούρδοι, σύμμαχοι των Ηνωμένων Πολιτειών.Οι αρχές της αυτόνομης περιοχής του Ιρακινού Κουρδιστάν είχαν δηλώσει πως τουλάχιστον πέντε άνθρωποι σκοτώθηκαν κατά τη συντριβή ενός μόνο ελικοπτέρου στην περιοχή αυτή, λέγοντας πως ορισμένα θύματα ήταν μέλη του Εργατικού Κόμματος του Κουρδιστάν (PKK), ενός κινήματος που κατατάσσεται στις τρομοκρατικές οργανώσεις από την Τουρκία και τους δυτικούς συμμάχους της.Το PKK δεν είχε επιβεβαιώσει την πληροφορία αυτή και τα αίτια της τραγωδίας δεν είχαν ανακοινωθεί.Μεταξύ των θυμάτων ήταν και ο επικεφαλής του αντιτρομοκρατικού τομέα των FDS Σερβάν Κομπάνι.Σύμφωνα με τις FDS, η αντιπροσωπεία μετέβαινε στο Ιρακινό Κουρδιστάν προκειμένου να «ανταλλάξει στρατιωτικές πληροφορίες και πληροφορίες για την ασφάλεια».Οι FDS αποτέλεσαν την αιχμή του δόρατος στη μάχη κατά της τζιχαντιστικής οργάνωσης Ισλαμικό Κράτος το οποίο εκδίωξαν από τα προπύργιά του στη Συρία το 2019, με τη βοήθεια του διεθνούς συνασπισμού υπό την ηγεσία της Ουάσινγκτον. Αποτελούν ντε φάκτο τον στρατό της κουρδικής διοίκησης που ελέγχει τη βορειοανατολική Συρία.Η Τουρκία χαρακτηρίζει «τρομοκρατική» την κύρια συνιστώσα των FDS, τις Μονάδες Προστασίας του Λού (YPG), την οποία θεωρεί παρακλάδι του PKK."
newsit.gr,https://www.newsit.gr/politikh/akar-meta-ti-synantisi-me-panagiotopoulo-ellada-kai-tourkia-mporoun-na-lysoun-eirinika-ta-provlimata-tous/3743128/,Ακάρ μετά τη συνάντηση με Παναγιωτόπουλο: Ελλάδα και Τουρκία μπορούν να λύσουν ειρηνικά τα προβλήματα τους,18:05 09/03/2023, Ακαρ μετα τη συναντηση με Παναγιωτοπουλο: Ελλαδα και Τουρκια μπορουν να λυσουν ειρηνικα τα προβληματα τους,"Την ελπίδα του “να παραμείνουν οι πόρτες του διαλόγου ανοιχτές και να μην περιμένουμε νέα καταστροφή”, εξέφρασε ο υπουργός Άμυνας της Τουρκίας, Χουλουσί Ακάρ, σε δηλώσεις του μετά τη συνάντηση του με τον Έλληνα ομόλογο του, Νίκο Παναγιωτόπουλο, στο Κέντρο Συντονισμού και Διαχείρισης Καταστροφών και Κρίσεων, στην Αντιόχεια.Ο υπουργός Εθνικής Άμυνας, Νίκος Παναγιωτόπουλος, επισκέφθηκε τις περιοχές της Τουρκίας, που επλήγησαν από τους καταστροφικούς σεισμούς, ύστερα από πρόσκληση του Χουλουσί Ακάρ. Κατά τη συνάντηση με τον Τούρκο ομόλογο του,ενημερώθηκε για τις τελευταίες εξελίξεις και την επικρατούσα κατάσταση, και στη συνέχεια μετέβη με ελικόπτερο στα σημεία των καταστροφών.“Η Ελλάδα ήταν από τις πρώτες χώρες που μας πρόσφερε βοήθεια. Θέλω να σας ευχαριστήσω για άλλη μία φορά. Και θα ήθελα να εκφράσω τα συλλυπητήρια μου στις οικογένειας των θυμάτων στο δυστύχημα στα Τέμπη και να ευχηθώ καλή ανάρρωση στους τραυματίες”, είπε αρχικά ο Χουλουσί Ακάρ.Και συνέχισε: “Οι σχέσεις μας με την Ελλάδα έχουμε προβλήματα τα οποία πρέπει να λύσουμε, στο πνεύμα της συμμαχίας, του ειρηνικού διαλόγου, ώστε να ωφεληθούν και οι δύο πλευρές. Αυτό που επιθυμούμε και ελπίζουμε είναι να μην περιμένουμε άλλη μία καταστροφή για να έρθουν κοντά οι δύο χώρες και ελπίζουμε ότι οι πόρτες του διαλόγου να μείνουν ανοιχτές.Επιθυμία μας είναι το Αιγαίο και η Μεσόγειος να γίνουν θάλασσα μια φιλίας, και Ελλάδα και Τουρκία να ζήσουν με ευημερία”.Από την πλευρά του, ο Νίκος Παναγιωτόπουλος δήλωσε:“Η Ελλάδα, από την πρώτη στιγμή, ανταποκρίθηκε στο αίτημα της Τουρκίας για κινητοποίηση του ευρωπαϊκού μηχανισμού για αρωγή μετά από φυσικές καταστροφές. Σπεύσαμε, ως γείτονες, με Έλληνες διασώστες, να συνδράμουμε στην προσπάθεια σωτηρίας συνανθρώπων μας στην Τουρκία, που επλήγησαν από τους σεισμούς, εκδηλώνοντας έτσι την συμπαράσταση και αλληλεγγύη μας.Ακριβώς, σε αυτό το πλαίσιο και στο πνεύμα συμπαράστασης αποδέχθηκα την πρόταση του υπουργού κ. Ακάρ, να επισκεφτώ σήμερα τις σεισμόπληκτες περιοχές. Διαπίστωσα το μέγεθος της καταστροφής, διαπίστωσα όμως και τη μεγάλη προσπάθεια που γίνεται για την ανάταξη της περιοχής. Αναμφίβολα είναι μια δύσκολη κατάσταση, όμως σε αυτές τις δύσκολες στιγμές θα ήθελα να υπενθυμίσω την δήλωση του Πρωθυπουργού κ. Κυριάκου Μητσοτάκη ότι θα προσπαθήσουμε να στηρίξουμε, όσο μπορούμε την Τουρκία, να αντιμετωπίσει τις μακροπρόθεσμες συνέπειες αυτής της μεγάλης ανθρωπιστικής καταστροφής.Κι εδώ θα ήθελα να τονίσω το συμβολικό μήνυμα από τη σημερινή επίσκεψή μου, ότι οι τραγωδίες και οι φυσικές καταστροφές αυτού του μεγέθους είναι πέρα και πάνω απ’ οποιοδήποτε πρόβλημα και διαφορά μεταξύ μας και θα μπορούσαν να λειτουργήσουν σαν μοχλοί που μειώνουν την ένταση και δημιουργούν, έτσι, τις συνθήκες που διευκολύνουν την επικοινωνία και τις συναντήσεις μεταξύ των δύο πλευρών. Και βέβαια, ο τελικός στόχος είναι, εφόσον συντρέχουν οι απαραίτητες προϋποθέσεις –και θα πρέπει να εργαστούμε γι’ αυτό- η δημιουργία κλίματος σταθερότητας και συνεργασίας μεταξύ των χωρών μας.Κύριε Υπουργέ,Θα ήθελα να σας ευχαριστήσω και να πω ότι εκτιμώ ιδιαίτερα την θερμότητα με την οποία με υποδεχθήκατε, ιδιαίτερα σε αυτές τις πολύ δύσκολες ώρες για τον Τουρκικό λαό.Σας ευχαριστώ”."
newsit.gr,https://www.newsit.gr/kosmos/ston-erntogan-to-proto-ilektriko-SUV-tis-tourkikis-aytokinitoviomixanias-Togg/3742587/,Στον Ερντογάν το πρώτο ηλεκτρικό SUV της τουρκικής αυτοκινητοβιομηχανίας Togg,18:05 09/03/2023, Στον Ερντογαν το πρωτο ηλεκτρικο SUV της τουρκικης αυτοκινητοβιομηχανιας Togg,"Στον Ρετζέπ Ταγίπ Ερντογάν, ο οποίος οδήγησε έχοντας στο πλευρό του τη σύζυγό του Εμινέ παραδόθηκε το πρώτο ηλεκτρικό αυτοκίνητο της τουρκικής αυτοκινητοβιομηχανίας Togg.«Από σήμερα, θα βλέπουμε το Τogg να κυκλοφορεί στους δρόμους», είπε ο Ερντογάν παραλαμβάνοντας το μοντέλο T10X στο προεδρικό μέγαρο της Άγκυρας.Εκφράζοντας τον ενθουσιασμό του για το επίτευγμα, είπε ότι η κυκλοφορία του πρώτου τουρκικής κατασκευής ηλεκτρικού αυτοκινήτου σηματοδοτεί την τεχνολογική και οικονομική πρόοδο της Τουρκίας που ξεπερνά – όπως είπε – τα σύνορα της χώρας του. Άλλωστε τα ηλεκτροκίνητα οχήματα της Togg θα εξαχθούν σε άλλες χώρες, όπως σημείωσε.Με την πρώτη κυρία Εμινέ Ερντογάν στη θέση του συνοδηγού, ο πρόεδρος της Τουρκίας οδήγησε το ηλεκτρικό αυτοκίνητο γύρω από το προεδρικό μέγαρο.Milletimizin 60 yıllık hayalinin gerçeğe dönüşmesine hep birlikte şahitlik ediyoruz.İnşallah bugünden itibaren Togg’u yollarda görmeye başlıyoruz. 🇹🇷 pic.twitter.com/iFSfYV7i27Η τιμή του T10X της Togg ξεκινά από τις 953.000 τουρκικές λίρες (περίπου 46.000 ευρώ) και φθάνει το 1,2 εκατ. τουρκικές λίρες (περίπου 60.000 ευρώ). Θα διατίθεται σε δύο εκδόσεις, με τους αγοραστές να μπορούν να επιλέξουν ανάμεσα σε αυτονομία 314 ή 523 χιλιομέτρων, σύμφωνα με την Togg.Στην πρώτη έκδοση, η εργοστασιακή μέτρηση κάνει λόγο για επιτάχυνση 0-100 χλμ/ώρα σε 7,6 δευτερόλεπτα, ενώ στη δεύτερη (αναμένεται τον Οκτώβριο στην αγορά) υπολογίζεται σε 4,8 δευτερόλεπτα. Η δεύτερη έκδοση θα προσφέρεται επίσης με κίνηση στους τέσσερις τροχούς.“Bugünden itibaren Togg’u yollarda görmeye başlıyoruz” https://t.co/biAb8WJAp5 pic.twitter.com/1ca65zbCS7Οι μπαταρίες του Togg T10X μπορούν να επαναφορτιστούν από το 20% στο 80% σε λιγότερο από 28 λεπτά σε σταθμούς ταχείας φόρτισης, αναφέρει η τουρκική αυτοκινητοβιομηχανία.Οι επίδοξοι αγοραστές θα μπορούν να επιλέξουν ανάμεσα σε έξι χρωματικές επιλογές."
newsit.gr,https://www.newsit.gr/kosmos/agia-sofia-evalan-prostateytiko-tzami-stin-aytokratoriki-pyli-meta-tous-vandalismous/3742504/,Αγιά Σοφιά: Έβαλαν προστατευτικό τζάμι στην αυτοκρατορική πύλη μετά τους βανδαλισμούς,18:05 09/03/2023, Εβαλαν προστατευτικο τζαμι στην αυτοκρατορικη πυλη της Αγιας Σοφιας μετα τους βανδαλισμους,"Ένα γυάλινο προστατευτικό χώρισμα τοποθετήθηκε στην “Αυτοκρατορική Πύλη” της Αγιάς Σοφιάς, στην Κωνσταντινούπολη, προκειμένου να αποτραπούν νέοι βανδαλισμοί και ζημιές.Το τζάμι καλύπτει όλη την “Αυτοκρατορική Πύλη” της Αγιάς Σοφιάς, που πριν από έναν χρόνο είχε υποστεί καταστροφές.Gelen bir şikayet fotoğrafı üzerine bu akşam (18.04.2022) saat 20.45 civarı Ayasofya Camisinin, tarihi “İmparatorluk Kapısının” bu halde olduğunu tespit ettim ve fotoğrafladım. Nöbetçi güvenlik müdürünün bilgim yok demesi üzerine ismini Talip Bey olduğunu söyleyen ve Ayasofya’nın pic.twitter.com/BH7qKNjVpg— Sanat Tarihi Derneği (STD) (@SanatTarihiSTD) April 18, 2022Gelen bir şikayet fotoğrafı üzerine bu akşam (18.04.2022) saat 20.45 civarı Ayasofya Camisinin, tarihi “İmparatorluk Kapısının” bu halde olduğunu tespit ettim ve fotoğrafladım. Nöbetçi güvenlik müdürünün bilgim yok demesi üzerine ismini Talip Bey olduğunu söyleyen ve Ayasofya’nın pic.twitter.com/BH7qKNjVpgΗ “Αυτοκρατορική Πύλη”, η μεγαλύτερη πύλη της Αγιάς Σοφιάς, είναι σιδερένια και έχει ύψος 7 μέτρα. Είναι η κεντρική πύλη εισόδου στην Αγιά Σοφιά και χρησιμοποιούνταν μόνο από τον Αυτοκράτορα.Δείτε τις εικόνες με το προστατευτικό τζάμι που τοποθετήθηκεAyasofya-i Kebir Camii’nin onarılan imparator kapısı koruma altına alındı https://t.co/VsF2E2HaSf @haberanadolu_ aracılığıyla #İstanbul #Ayasofya pic.twitter.com/k6mFFM9LKC— Haber Anadolu (@haberanadolu_) April 3, 2023Ayasofya-i Kebir Camii’nin onarılan imparator kapısı koruma altına alındı https://t.co/VsF2E2HaSf @haberanadolu_ aracılığıyla #İstanbul #Ayasofya pic.twitter.com/k6mFFM9LKCGeçtiğimiz yıl bazı ziyaretçiler tarafından tahrip edilen Ayasofya Camii'nin İmparatorluk Kapısı, cam bölme ile koruma altına alındı.— Habertürk (@Haberturk) April 3, 2023Geçtiğimiz yıl bazı ziyaretçiler tarafından tahrip edilen Ayasofya Camii'nin İmparatorluk Kapısı, cam bölme ile koruma altına alındı."
newsit.gr,https://www.newsit.gr/politikh/i-stiriksi-tis-elladas-stis-ypopsifiotites-kyprou-kai-tourkias-afora-diaforetika-organa-eipan-diplomatikes-piges/3742203/,"«Η στήριξη της Ελλάδας στις υποψηφιότητες Κύπρου και Τουρκίας αφορά διαφορετικά όργανα», είπαν διπλωματικές πηγές",18:05 09/03/2023," «Η στηριξη της Ελλαδας στις υποψηφιοτητες Κυπρου και Τουρκιας αφορα διαφορετικα οργανα», ειπαν διπλωματικες πηγες","Ελληνικές διπλωματικές πηγές ξεκαθάρισαν προς αποφυγή… παρεξηγήσεων και παρερμηνειών ότι η στήριξη της Ελλάδας στις υποψηφιότητες Κύπρου και Τουρκίας αφορά διαφορετικά όργανα του Διεθνούς Ναυτιλιακού Οργανισμού.Η Ελλάδα θα υποστηρίξει την υποψηφιότητα της Κυπριακής Δημοκρατίας για επανεκλογή της στην Κατηγορία Γ’ του Συμβουλίου του Διεθνούς Ναυτιλιακού Οργανισμού (IMO), για την περίοδο 2024-25, όπως ανέφεραν διπλωματικές πηγές. Επίσης οι διπλωματικές πηγές διευκρινίσαν ότι η υποστήριξη της Ελλάδας στις υποψηφιότητες Κύπρου και Τουρκίας αφορά διαφορετικά όργανα του IMO.Η τουρκική υποψηφιότητα την οποία θα υποστηρίξει η Ελλάδα αφορά στη θέση του γενικού γραμματέα του IMO, υπενθύμιζαν οι ίδιες πηγές."
newsit.gr,https://www.newsit.gr/politikh/apantisi-adoni-georgiadi-ston-aleksi-xaritsi-gia-to-Turkaegean-ti-isxyei-me-to-epimaxo-sima/3742095/,Απάντηση Άδωνι Γεωργιάδη στον Αλέξη Χαρίτση για το «Turkaegean»: Τι ισχύει με το επίμαχο  σήμα,18:05 09/03/2023, Απαντηση Αδωνι Γεωργιαδη στον Αλεξη Χαριτση για το «Turkaegean»: Τι ισχυει με το επιμαχο σημα,"Ο Άδωνις Γεωργιάδης, απάντησε σήμερα (3.4.2023) στο ποστ που έκανε χθες ο τομεάρχης ανάπτυξης και επενδύσεων του ΣΥΡΙΖΑ, Αλέξης Χαρίτσης για την ολοσέλιδη διαφημιστική καταχώρηση που έκανε η Τουρκία στους New York Times με το επίμαχο σήμα «Turkaegean».Ο Αλέξης Χαρίτσης δημοσιοποίησε την καταχώρηση των Τούρκων στην αμερικανική εφημερίδα, κατηγόρησε την κυβέρνηση για «φιάσκο» με το σήμα «Turkaegean» και τόνισε ότι ο Άδωνις Γεωργιάδης έλεγε ότι «θα πράξει ό,τι μπορεί για την κατάργησή του», αλλά «προφανώς, και σε αυτό το θέμα, η αποτυχία της κυβέρνησης είναι πλήρης».Ο Άδωνις Γεωργιάδης δεν άφησε το όλο θέμα να περάσει έτσι και απάντησε στον Αλέξη Χαρίτση. Ο υπουργός Ανάπτυξης εξήγησε σε ανάρτησή του στο twitter τις κινήσεις που έχουν γίνει στη διαμάχη με την Τουρκία για το σήμα «Turkaegean».Ο Άδωνις Γεωργιάδης επεσήμανε πως «όταν το θέμα έγινε γνωστό, κινηθήκαμε νομικά, με μεγάλη προσοχή» και ανέφερε πως η Ελλάδα αισιοδοξεί για την έκβαση της δύσκολης αυτής υπόθεσης.«Το θέμα νομικά δεν είναι καθόλου εύκολο, αλλά με γνωμοδοτήσεις καθηγητών και μία εμπεριστατωμένη αίτηση ακυρότητας, έχουμε βάσιμη αισιοδοξία», ανέφερε ο υπουργός.«Εφόσον κερδίσουμε στο τέλος τις υποθέσεις αυτές και πάλι η Τουρκία θα μπορεί να το χρησιμοποιεί και εμείς, εάν θέλουμε, θα πρέπει να κάνουμε νέα δικαστήρια για να τους εμποδίζουμε τότε, με όπλο τις αποφάσεις αυτές. Το να απαγορεύσουμε γενικώς το τι θα γράψουν σε μία διαφήμιση εκ των προτέρων, προφανώς δεν γίνεται και μην λέμε στον κόσμο ψέματα», τόνισε ο Άδωνις Γεωργιάδης.Χθες, ο αρμόδιος τομεάρχης του ΣΥΡΙΖΑ,  @alexischaritsis ανέβασε μία ανάρτηση στην οποία με κατηγορεί για μία διαφήμιση του Τουρκικού Οργανισμού Τουρισμού, με το “Tourkaegean” στους NYT. Επειδή, αν και δεν όφειλα, έχω αναλάβει αυτό το θέμα, καλό είναι να ξεκαθαρίσουμε πού… pic.twitter.com/1KISUZYezO— Άδωνις Γεωργιάδης (@AdonisGeorgiadi) April 3, 2023Χθες, ο αρμόδιος τομεάρχης του ΣΥΡΙΖΑ,  @alexischaritsis ανέβασε μία ανάρτηση στην οποία με κατηγορεί για μία διαφήμιση του Τουρκικού Οργανισμού Τουρισμού, με το “Tourkaegean” στους NYT. Επειδή, αν και δεν όφειλα, έχω αναλάβει αυτό το θέμα, καλό είναι να ξεκαθαρίσουμε πού… pic.twitter.com/1KISUZYezOΟ Άδωνις Γεωργιάδης ανέφερε μεταξύ άλλων στην ανάρτησή του:«Χθες, ο αρμόδιος τομεάρχης του ΣΥΡΙΖΑ, Αλέξης Χαρίτσης ανέβασε μία ανάρτηση στην οποία με κατηγορεί για μία διαφήμιση του τουρκικού Οργανισμού Τουρισμού, με το “Turkaegean” στους NYT.Επειδή, αν και δεν όφειλα, έχω αναλάβει αυτό το θέμα, καλό είναι να ξεκαθαρίσουμε πού βρισκόμαστε και ποια βήματα έπονται.Υπενθυμίζω ότι το ζήτημα προέκυψε όταν ο τουρκικός Οργανισμός Τουρισμού κατοχύρωσε το Σήμα αυτό ως Εμπορικό Σήμα, τον Αύγουστο του 2021, στο Ευρωπαϊκό Γραφείο Διανοητικής Ιδιοκτησίας (ΕUIPO).Όταν το θέμα έγινε γνωστό, κινηθήκαμε νομικά, με μεγάλη προσοχή. Το θέμα νομικά δεν είναι καθόλου εύκολο, αλλά με γνωμοδοτήσεις καθηγητών και μία εμπεριστατωμένη αίτηση ακυρότητας, έχουμε βάσιμη αισιοδοξία.Η αίτηση Ακυρότητος μας κατατέθηκε στις 15/2/2023 και είχαμε μία μικρή πρώτη νίκη, καθώς κρίθηκε παραδεκτή, οπότε έχει αρχίσει πλέον η αντιδικία.25/04/2023 λήγει η προθεσμία που έχει η τουρκική πλευρά για να καταθέσει τις παρατηρήσεις της (observations) επί του δικού μας υπομνήματος και των σχετικών που το συνοδεύουν.Διαδικαστικά, έχουν το δικαίωμα να ζητήσουν επέκταση της προθεσμίας αυτής.Σε κάθε περίπτωση, η διαδικασία είναι περίπλοκη και έχουμε δρόμο.Αναφορικά με τις ΗΠΑ, το αίτημά τους για κατοχύρωση αυτού του Σήματος προσέκρουσε αρχικά σε τυπικούς λόγους, όμως η τουρκική πλευρά επανήλθε, με σκοπό την ουσιαστική κατοχύρωσή του.Στις 9 Αυγούστου 2022 υπεβλήθη η ανακοπή κατά του σήματος Turkaegean από τον ΕΟΤ και στις ΗΠΑ με δικές μας οδηγίες.Στις 7 Φεβρουαρίου απάντησε η τουρκική πλευρά.Στις 12 Φεβρουαρίου είχαμε υποβολή αναθεωρημένης ανακοπής.Ενώ στις 7 Μαρτίου υπεβλήθη η τουρκική απάντηση επί της ανακοπής μας.Το τουρκικό σήμα ισχύει μέχρι να ακυρωθεί και στις ΗΠΑ, καθώς οι νομικές ενέργειες δεν έχουν αναστέλλουσα δύναμη.Οι ανωτέρω νομικές ενέργειες στοχεύουν στην ακύρωση της κατοχύρωσης του Τurkaegean ως Εμπορικού Σήματος για λογαριασμό της Τουρκίας και όχι γενικά κατά της χρήσης του ως όρου. Εφόσον κερδίσουμε στο τέλος τις υποθέσεις αυτές και πάλι η Τουρκία θα μπορεί να το χρησιμοποιεί και εμείς, εάν θέλουμε, θα πρέπει να κάνουμε νέα δικαστήρια για να τους εμποδίζουμε τότε, με όπλο τις αποφάσεις αυτές.Το να απαγορεύσουμε γενικώς το τι θα γράψουν σε μία διαφήμιση εκ των προτέρων, προφανώς δεν γίνεται και μην λέμε στον κόσμο ψέματα.Αυτή είναι η δυνατότητα που δίνει το δίκαιο των Εμπορικών Σημάτων.Δηλαδή ο τουρκικός Οργανισμός ακόμη και μετά τη θετική (όπως βάσιμα πιστεύουμε) έκβαση των δύο παραλλήλων νομικών διαδικασιών, θα μπορεί να χρησιμοποιεί το Turkaegean ή όποιον άλλο προκλητικό όρο, χωρίς να αποτελεί όμως αυτό κατοχυρωμένο Εμπορικό Σήμα τους, όποτε μετά θα μπορούμε να παρεμβαίνουμε.Κοινώς, μην υποσχόμαστε πράγματα που νομικά δεν στέκουν και μην ασκούμε κριτική, ρίχνοντας ασταμάτητο νερό στον μύλο του λαϊκισμού και σε αυτό το θέμα.Κανείς δεν χαίρεται με όλο αυτό. Σίγουρα όχι εγώ, αλλά οι Τούρκοι εάν θέλουν να μας προκαλούν, πάντα θα βρίσκουν έναν τρόπο να το κάνουν.Η όποια αντίδραση μας σε αυτού του τύπου τις προκλήσεις, σε κάθε περίπτωση, δεν είναι αρμοδιότητα του Υπουργείου Ανάπτυξης, αλλά άπτεται της Εξωτερικής μας Πολιτικής.Τέλος, όσον αφορά στην ΕΔΕ για την αβλεψία του περσινού Αυγούστου, απεδείχθη ότι καμία υπηρεσία μας και κανένας υπάλληλός μας δεν είχε ευθύνη γι’ αυτό το ζήτημα»."
newsit.gr,https://www.newsit.gr/kosmos/tourkia-paralirima-erntogan-kata-ipa-mpainten-kai-amerikanou-presvi-psifiste-me-na-tous-dosoume-isxyro-mathima/3741986/,"Τουρκία: Παραλήρημα Ερντογάν κατά ΗΠΑ, Μπάιντεν και Αμερικανού πρέσβη: «Ψηφίστε με να τους δώσουμε ισχυρό μάθημα»",18:05 09/03/2023," Παραληρημα Ερντογαν κατα ΗΠΑ, Μπαιντεν και Αμερικανου πρεσβη: «Ψηφιστε με να τους δωσουμε ισχυρο μαθημα»","Ο πρόεδρος της Τουρκίας εξαπέλυσε βολές κατά ριπάς εναντίον των ΗΠΑ, του Τζο Μπάιντεν, αλλά και του Αμερικανού πρέσβη στην Άγκυρα και όπως είπε ο Ρετζέπ Ταγίπ Ερντογάν ο κόσμος πρέπει να τον ψηφίσει και να τον οδηγήσει στη νίκη στις επερχόμενες εκλογές, για να δώσει ισχυρό μάθημα σε όλους αυτούς.Ο πρόεδρος της Τουρκίας, Ρετζέπ Ταγίπ Ερντογάν εξαπέλυσε την ολομέτωπη επίθεση προς τις ΗΠΑ, τον Τζο Μπάιντεν και τον Αμερικανό πρέσβη Τζεφ Φλέικ μιλώντας σε εκδήλωση στα γραφεία του εθνικιστικού κόμματος των Γκρίζων Λύκων, που αποτελεί κυβερνητικό εταίρο του.Ο Ρετζέπ Ταγίπ Ερντογάν είχε… γίνει Τούρκος με την στάση του Αμερικανού πρέσβη στην Άγκυρα να επισκεφθεί τον μεγάλο αντίπαλό του στις εκλογές, Κεμάλ Κιλιτσντάρογλου και η… μπάλα πήρε και τον Τζο ΜπάιντενΌπως μετέδωσε από την Κωνσταντινούπολη ο ανταποκριτής του ΣΚΑΪ, Μανώλης Κωστίδης, ο Τούρκος πρόεδρος κάλεσε τον κόσμο να τον ψηφίσει για να δώσουν ένα «ισχυρό μάθημα στις ΗΠΑ και στον Μπάιντεν».«Σε αυτές τις εκλογές πρέπει να δώσουμε ένα καλό μάθημα στις ΗΠΑ. Από τη μια, ο Mπάιντεν μιλάει από εκεί, από την άλλη ο πρέσβης του Μπάιντεν εδώ, πάει και επισκέπτεται τον bye bye Κεμάλ (σ.σ.: εννοεί τον Κεμάλ Κιλιτσντάρογλου). Είναι ντροπή, βάλε το μυαλό σου να δουλεύει. Εσύ είσαι πρέσβης. Αυτός που πρέπει να απευθυνθείς είναι ο πρόεδρος. Εσύ τώρα με ποιόν τρόπο θα ζητήσεις ραντεβού από τον πρόεδρο;», είπε ο Ρετζέπ Ταγίπ Ερντογάν.Και συνέχισε ακάθεκτος: «Οι πύλες μας για τον πρέσβη έχουν κλείσει. Δεν μπορεί να ξαναμπεί. Γιατί; Διότι πρέπει να ξέρεις τα όρια σου. Θα πρέπει ως πρέσβης να ξέρεις τα καθήκοντα σου. Όσο δεν μαθαίνεις αυτή η πύλη ( της προεδρίας) δεν είναι έτσι περάστε. Δεν μπορείς να μπεις»!"
newsit.gr,https://www.newsit.gr/politikh/tourkia-tsavousoglou-yparxoun-provlimata-pollon-eton-me-tin-ellada-pou-den-mporoume-na-epilysoume/3741854/,Τουρκία – Τσαβούσογλου: «Υπάρχουν προβλήματα πολλών ετών με την Ελλάδα που δεν μπορούμε να επιλύσουμε»,18:05 09/03/2023," «Υπαρχουν προβληματα πολλων ετων με την Ελλαδα που δεν μπορουμε να επιλυσουμε», ειπε ο Μεβλουτ Τσαβουσογλου","Ο Μεβλούτ Τσαβούσογλου, τόνισε ότι ανάμεσα στην Τουρκία και την Ελλάδα υπάρχουν πολλά προβλήματα για τα οποία οι δυο χώρες δεν μπορούν να συμφωνήσουν και φυσικά δεν έχουν κατορθώσει να τα επιλύσουν.Όπως μετέδωσε ο Μανώλης Κωστίδης, ανταποκριτής του ΣΚΑΪ στην Κωνσταντινούπολη, ο υπουργός Εξωτερικών της Τουρκίας, Μεβλούτ Τσαβούσογλου, τόνισε σε συνέντευξη που παραχώρησε στην εφημερίδα Milliyet ότι η χώρα του και η Ελλάδα έχουν… θέματα, για τα οποία δεν συμφωνούν.Ο Τούρκος ΥΠΕΞ έκανε αναφορά και στα αμερικανικά F-16, που οι ΗΠΑ αρνούνται ως τώρα να δώσουν στους γείτονές μας και επισήμανε ότι η λύση είναι να… παρακαμφθεί το Κογκρέσο.Για τα ελληνοτουρκικά θέματα ο υπουργός Εξωτερικών της Τουρκίας, Μεβλούτ Τσαβούσογλου ανέφερε ότι το κλίμα είναι πλέον θετικό, αλλά υπάρχουν προβλήματα στα οποία δεν έχουν δοθεί λύσεις.«Πετύχαμε ένα θετικό κλίμα με την Ελλάδα. Για να είναι μόνιμη η θετική ατμόσφαιρα, θα πρέπει να αποφεύγονται βήματα που αυξάνουν την ένταση. Υπάρχουν προβλήματα πολλών ετών που δεν μπορούμε να συμφωνήσουμε, να συμβιβάσουμε ή να επιλύσουμε. Θα πρέπει να υπάρχει ένα ειλικρινές περιβάλλον εργασίας για την επίλυσή τους. Αυτές οι διαβουλεύσεις θα πρέπει τώρα να είναι προσανατολισμένες στα αποτελέσματα», ανέφερε ο Μεβλούτ Τσαβούσογλου.«Τα προβλήματα εντοπίστηκαν. Είναι απαραίτητο να εργαστούμε για την επίλυση αυτών των προβλημάτων. Το άλλο θέμα βέβαια είναι το Κυπριακό. Είναι πάντα αιτία έντασης τόσο η έλλειψη της δίκαιης κατανομής του πλούτου των υδρογονανθράκων γύρω από την Κύπρο, η έλλειψη της δίκαιης κατανομής των εσόδων αυτού του πλούτου, όσο και οι δραστηριότητες που πραγματοποιούνται εκεί κατά καιρούς αλλά και η παραχώρηση αδειών ερευνών όπως και η αποτυχία εύρεσης μόνιμης λύσης στην Κύπρο», συμπλήρωσε ο υπουργός Εξωτερικών της Τουρκίας.Για το θέμα των αμερικανικών F-16 ο Μεβλούτ Τσαβούσογλου επισήμανε ότι η λύση είναι να «παρακαμφθεί το Κογκρέσο», το οποίο δεν ανάβει το πράσινο φως για το όλο θέμα."
newsit.gr,https://www.newsit.gr/politikh/tourkia-proto-thema-sta-geitonika-mme-i-apofasi-mitsotaki-gia-ton-fraxti-ston-evro/3741832/,Τουρκία: Πρώτο θέμα στα γειτονικά ΜΜΕ η απόφαση Μητσοτάκη για τον φράχτη στον Έβρο,18:05 09/03/2023, Πρωτο θεμα στα τουρκικα ΜΜΕ η αποφαση Μητσοτακη για τον φραχτη στον Εβρο,"Η είδηση της απόφασης του Κυριάκου Μητσοτάκη για την επέκταση του φράχτη στον Έβρο όχι μόνο έφτασε στην Τουρκία, αλλά έγινε πρώτο θέμα σε όλα σχεδόν ΜΜΕ της γειτονικής χώρας.Όπως μετέδωσε ο από την Κωνσταντινούπολη ο ανταποκριτής του ΣΚΑΪ, Μανώλης Κωστίδης, τα ΜΜΕ της Τουρκίας έκαναν βασικό θέμα την απόφαση του Κυριάκου Μητσοτάκη για επέκταση του φράχτη στον Έβρο τονίζοντας ότι ο Πρωθυπουργός «χτίζει φράχτη κατά μήκος των ελληνοτουρκικών συνόρων».Το τηλεοπτικό δίκτυο TGRT Haber ανέφερε στο κεντρικό δελτίο ειδήσεων: «Ο πρωθυπουργός της Ελλάδας Μητσοτάκης συμμετείχε σε τελετή επέκτασης του φράγματος με την Τουρκία κατά 35 χιλιόμετρα. Ο φράχτης ο οποίος θα ολοκληρωθεί εντός ενός έτους θα κοστίσει 100 εκατομμύρια δολάρια. H Ελλάδα στα σύνορα του Έβρου χτίζει φράχτη 35 χιλιομέτρων».Στο δελτίο ειδήσεων του Haber Global τονιζόταν ότι ο Κυριάκος Μητσοτάκης έκανε πράξη την προεκλογική του απόφαση για επέκταση του φράχτη στον Έβρο.«Ο πρωθυπουργός της Ελλάδας Κυριάκος Μητσοτάκης ως προεκλογική υπόσχεση ανακοίνωσε πως θα χτιστεί φράχτης σε όλο το μήκος των συνόρων με την Τουρκία.. Ο Έλληνας πρωθυπουργός ανακοίνωσε τις προεκλογικές του υποσχέσεις. Ο Μητσοτάκης επισκέφθηκε τον Έβρο που βρίσκεται δίπλα στα σύνορα της Ελλάδας με την Τουρκία και αναφέρθηκε στις προεκλογικές του υποσχέσεις που ανάμεσα σε αυτές είναι και η επέκταση του φράχτη στα σύνορα. Ο Μητσοτάκης δήλωσε πως ο φράχτης ο οποίος σήμερα έχει μήκος 37,5 χιλιομέτρων θα επεκταθεί επιπλέον 35 χιλιόμετρα. Ο Μητσοτάκης υποστήριξε πως ο φράχτης στα σύνορα εμπόδισε την διέλευση 250.000 προσφύγων και μεταναστών».Το νέο κύμα Αφγανών μεταναστών καταφθάνει στην Τουρκία το τελευταίο διάστημα, έκανε τον ηγέτη της αντιπολίτευσης και αντίπαλον δέος του Ρετζέπ Ταγίπ Ερντογάν στις επικείμενες εκλογές, Κεμάλ Κιλιτσντάρογλου, να κάνει έκκληση στις ένοπλες δυνάμεις της χώρας μέσω του Twitter να περιφρουρήσουν τα σύνορά της.Afgan kaçakların ülkemize aktığının haberleri geliyor. Mehmetçiğimize sesleniyorum. Vatan hepimizin vatanı, hudut da hepimizin namusu. Sınırda görevinizi yapın, kimseyi dinlemeyin.— Kemal Kılıçdaroğlu (@kilicdarogluk) April 2, 2023Afgan kaçakların ülkemize aktığının haberleri geliyor. Mehmetçiğimize sesleniyorum. Vatan hepimizin vatanı, hudut da hepimizin namusu. Sınırda görevinizi yapın, kimseyi dinlemeyin.«Μαθαίνουμε πως υπάρχει κύμα Αφγανών που διασχίζουν τα σύνορα. Καλώ τις ένοπλες δυνάμεις να κάνουν το καθήκον τους και να προστατεύσουν τα σύνορα» ανέφερε ο υποψήφιος πρόεδρος της Τουρκίας."
newsit.gr,https://www.newsit.gr/kosmos/seismos-stin-tourkia-nea-apostoli-me-ton-eythymio-lekka-to-spanio-eyrima-se-rigma/3741582/,Σεισμός στην Τουρκία: Νέα αποστολή με τον Ευθύμιο Λέκκα – Το σπάνιο εύρημα σε ρήγμα,18:05 09/03/2023, Νεα αποστολη στη σεισμοπληκτη Τουρκια με τον Ευθυμιο Λεκκα - Το σπανιο ευρημα σε ρηγμα,"Στην Τουρκία και τη Συρία, που επλήγησαν από το σεισμό, βρίσκεται και πάλι ελληνική αποστολή με τον Ευθύμιο Λέκκα σε μία προσπάθεια να βρεθούν οι λόγοι που οδήγησαν στους φονικούς σεισμούς και στην τεράστια καταστροφή που προκλήθηκε.Πρόκειται για μια νέα επιστημονική αποστολή στην περιοχή του σεισμού που έπληξε την Τουρκία και τη Συρία με τον πρόεδρο του ΟΑΣΠ, καθηγητή Ευθύμη Λέκκα, τον αναπλ. καθηγητή Εμμανουήλ Βασιλάκη και τον Δρ Σπυρίδων Μαυρούλης.Όπως αναφέρεται σε σχετική ανακοίνωση, για πρώτη φορά εντοπίστηκε σε δυσπρόσιτη περιοχή στο Elbistan μία από τις πιο μεγάλες παγκοσμίως εμφανίσεις του ενός εκ των δύο ρηγμάτων που έδωσαν τους σεισμούς 7.9 και 7.7 Ρίχτερ.Η ρηξιγενής επιφάνεια που αποκαλύφθηκε έχει μετατόπιση πάνω από 5 μέτρα και αντί να βρίσκεται σε τεκτονικές τάφρους ή και βυθίσματα, εντοπίστηκε στην κορυφογραμμή μίας οροσειράς διαμορφώνοντας καθοριστικά το ανάγλυφο και μεταβάλλοντας την εικόνα της γήινης επιφάνειας, προκαλώντας μεγάλες κατολισθήσεις, μετατοπίζοντας τη ροή των ποταμών και καταστρέφοντας μεγάλες οικιστικές μονάδες, οι οποίες σε καμία περίπτωση δε θα μπορούσαν να ανταπεξέλθουν σε τέτοιου βαθμού παραμόρφωση.Επίσης, νότια της Μαλάτιας, στην πόλη Gölbaşı, στην απόληξη του μεγάλου ρήγματος των 300 χλμ., ένας συνδυασμός συν-σεισμικών διαρρήξεων προκάλεσε έντονη παραμόρφωση στην επιφάνεια του εδάφους, καταβύθιση σε ένα τμήμα της πόλης και εντονότατη ρευστοποίηση των γεωλογικών σχηματισμών θεμελίωσης των κατασκευών.Αποτέλεσμα του συνδυασμού των παραπάνω ήταν οι μεγάλες και ιδιότυπες καταστροφές στα κτίρια, με αυτά να καταρρέουν, να αποκλίνουν από την κατακόρυφο και να δημιουργούν νέες ζημιές, ενώ το σιδηροδρομικό δίκτυο παρουσίασε έντονες παραμορφώσεις.Όπως τονίζεται από τους ερευνητές, οι οποίοι θα συνεχίσουν την έρευνα στην περιοχή Τουρκίας – Συρίας για όλη την επόμενη εβδομάδα, ο αντισεισμικός σχεδιασμός με βάση τις νέες εξελίξεις, επιβάλει σε επίπεδο πρόληψης ειδικές μικροζωνικές μελέτες, οι οποίες θα βασίζονται στα τελευταία δεδομένα."
newsit.gr,https://www.newsit.gr/kosmos/i-tourkia-katadikazei-ti-symfonia-kyprou-kai-ipa-den-eksypiretei-ti-statherotita-tis-perioxis/3741427/,Η Τουρκία καταδικάζει τη συμφωνία Κύπρου και ΗΠΑ – «Δεν εξυπηρετεί τη σταθερότητα της περιοχής»,18:05 09/03/2023, Η Τουρκια καταδικαζει τη συμφωνια Κυπρου και ΗΠΑ – «Δεν εξυπηρετει τη σταθεροτητα της περιοχης»,"Έντονη ήταν η αντίδραση της Τουρκίας μετά τη νέα συμφωνία ΗΠΑ και Κύπρου και συγκεκριμένα της συμφωνίας που υπέγραψε με την Εθνοφρουρά του Νιου Τζέρσεϊ για συμμετοχή στο πρόγραμμα της αμερικανικής κρατικής σύμπραξης.Το υπουργείο Εξωτερικών της Τουρκίας εξέδωσε ανακοίνωση λέγοντας πως καταδικάζει τη συμφωνία μεταξύ των ΗΠΑ και της «ελληνοκυπριακής διοίκησης» που «ενθαρρύνει τον εξοπλισμό της ελληνοκυπριακής πλευράς» και «δεν εξυπηρετεί τη σταθερότητα στην περιοχή».Μάλιστα, η Τουρκία καλεί τις ΗΠΑ να επανεξετάσουν την πολιτική, η οποία «σε καμία περίπτωση δεν υπηρετεί τη σταθερότητα της περιοχής και να συμβάλει στη δίκαιη, διαρκή και βιώσιμη επίλυση του Κυπριακού».«Ελπίζουμε ότι η ελληνοκυπριακή πλευρά θα κατανοήσει το γεγονός ότι η Τουρκία, ως μητέρα πατρίδα και εγγυήτρια, δεν θα επιτρέψει ποτέ να γίνει κακό στους Τουρκοκύπριους» απειλεί το τουρκικό ΥΠΕΞ.«Σχετικά με την Υπογραφή Συμφωνίας μεταξύ της Εθνοφρουράς της Πολιτείας του Νιου Τζέρσεϊ των ΗΠΑ και του Υπουργείου Άμυνας της “Ελληνοκυπριακής Διοίκησης”Καταδικάζουμε την υπογραφή συμφωνίας μεταξύ της Εθνοφρουράς της Πολιτείας του Νιου Τζέρσεϊ και του Υπουργείου Άμυνας της “Ελληνοκυπριακής Διοίκησης” (GCA) στο πλαίσιο του Προγράμματος Κρατικής Συνεργασίας του Γραφείου Εθνoφρουράς, υπό την αιγίδα Υπουργείου των Η.Π.Α. Άμυνας, μετά την ένταξη της GCA στο πρόγραμμα αυτό τον περασμένο Οκτώβριο. Υποστηρίζουμε τη δήλωση του Υπουργείου Εξωτερικών της ‘’Τουρκικής Δημοκρατίας της Βόρειας Κύπρου’’ για αυτό το θέμα.Press Release Regarding the Signing of an Agreement Between the National Guard of the U.S. State of New Jersey and the Ministry of Defense of the Greek Cypriot Administration https://t.co/GSv4dIsIsk pic.twitter.com/1QwRcjr3xk— Turkish MFA (@MFATurkiye) April 2, 2023Press Release Regarding the Signing of an Agreement Between the National Guard of the U.S. State of New Jersey and the Ministry of Defense of the Greek Cypriot Administration https://t.co/GSv4dIsIsk pic.twitter.com/1QwRcjr3xkΟι ΗΠΑ διατάραξαν την ισορροπία στο νησί της Κύπρου εις βάρος των Τουρκοκυπρίων το 2022 με την άρση του εμπάργκο όπλων στη GCA. Αυτά τα τελευταία βήματα ενθαρρύνουν επίσης τον οπλισμό της ελληνοκυπριακής πλευράς. Καλούμε τις ΗΠΑ να επανεξετάσουν αυτή την πολιτική που σε καμία περίπτωση δεν εξυπηρετεί τη σταθερότητα της περιοχής και να συμβάλουν σε μια δίκαιη, διαρκή και βιώσιμη διευθέτηση του Κυπριακού.Ελπίζουμε ότι η ελληνοκυπριακή πλευρά θα κατανοήσει το γεγονός ότι η Τουρκία, ως μητέρα πατρίδα και εγγυήτρια, δεν θα επιτρέψει ποτέ να γίνει κακό στους Τουρκοκύπριους. Τονίζουμε ότι θα συνεχίσουμε να λαμβάνουμε όλα τα απαραίτητα μέτρα για να διασφαλίσουμε την ασφάλεια του τουρκοκυπριακού λαού».Σύμφωνα με τον ΣΚΑΙ, μέσω του State Partnership Program (SPP) του Υπουργείου Άμυνας των ΗΠΑ τα τελευταία 30 χρόνια, μονάδες Εθνοφρουράς από όλες τις Ηνωμένες Πολιτείες έκαναν στρατιωτικές συνεργασίες.Η συμφωνία καθορίζει την πρόθεση και των δύο χωρών να χτίσουν μια σχέση βασισμένη στις ανάγκες και τα συμφέροντα και των δύο μερών.Η συμφωνία προκάλεσε την αντίδραση του ψευδοκράτους που κάνει λόγο για ένδειξη πως οι ΗΠΑ θα συνεχίσουν να στηρίζουν την «ελληνοκυπριακή διοίκηση» στον στρατιωτικό τομέα.Τα μέσα μαζικής ενημέρωσης του ψευδοκράτους αναφέρουν πως «είναι πλέον ξεκάθαρο πέρα από κάθε αμφιβολία ότι οι ΗΠΑ ακολουθούν μια φιλελληνική πολιτική στην Κύπρο».«Η προσπάθεια των ΗΠΑ να αλλάξει την υπάρχουσα ισορροπία στην Ανατολική Μεσόγειο προς όφελος της ‘’ελληνοκυπριακής διοίκησης’’ και της Ελλάδας, εξαλείφει την πιθανότητα διαλόγου που απαιτείται για τη δημιουργία ενός περιβάλλοντος σταθερότητας στην περιοχή», αναφέρουν τα Κατεχόμενα, προσθέτοντας ότι «τα λόμπι της “κυπριακής διοίκησης” και τη Ελλάδας συμβάλλουν στην πολιτική υπέρ της Κύπρου από τις ΗΠΑ».Την ίδια ώρα γίνεται αναφορά στην «αποφασιστικότητα» της τουρκοκυπριακής πλευράς για εμβάθυνση της αμυντικής συνεργασίας με την Τουρκία."
newsit.gr,https://www.newsit.gr/kosmos/tourkia-enopli-epithesi-sta-grafeia-tou-kalou-kommatos-tis-meral-aksener-stin-konstantinoupoli/3739886/,Τουρκία: Ένοπλη επίθεση στα γραφεία του Καλού Κόμματος της Μεράλ Ακσενέρ στην Κωνσταντινούπολη,18:05 09/03/2023, Συναγερμος στην Τουρκια - Ενοπλη επιθεση κατα των γραφειων του κομματος της Μεραλ Ακσενερ στην Κωνσταντινουπολη,"Συναγερμός έχει σημάνει στην Τουρκία μετά την ένοπλη επίθεση που έγινε στα γραφεία του Καλού Κόμματος της Μεράλ Ακσενέρ στην Κωνσταντινούπολη, με τις Αρχές να έχουν εξαπολύσει ανθρωποκυνηγητό για τον εντοπισμό των δραστών, των οποίων ο αριθμός είναι προς το παρόν άγνωστος.Η ένοπλη επίθεση έγινε στα τοπικά γραφεία του Καλού Κόμματος της Μεράλ Ακσενέρ στη συνοικία Μέρτερ της Κωνσταντινούπολης, με ένα στέλεχος του κόμματος να ανεβάζει και φωτογραφία με τη σφαίρα που διαπέρασε τη τζαμαρία των γραφείων.Όλος ο πολιτικός κόσμος της τουρκικής αντιπολίτευσης καταδίκασε το γεγονός, καθώς νωρίτερα σήμερα (31.3.2023) έγινε γνωστή η σφοδρή αντιπαράθεση που είχε η επικεφαλής του Καλού Κόμματος, Μεράλ Ακσενέρ, με τον πρόεδρο της Τουρκίας, Ρετζέπ Ταγίπ Ερντογάν, με αφορμή ένα νοσοκομείο που δεν χτίστηκε ποτέ.Μάλιστα, ο Τούρκος πρόεδρος την απείλησε, λέγοντάς της «να προσέχεις το όνομα μου. Με λένε Ταγίπ και το επώνυμο μου Ερντογάν. Να προσέχεις και το όνομα Ταγίπ και το όνομα Ερντογάν!». Μάλιστα, ο σύμβουλος του Καλού Κόμματος, Μπουρά Καβουντζού, απέδωσε την επίθεση στη «ρητορική μίσους, προσβολών και απειλών του Ερντογάν».İYİ Parti İstanbul İl Başkanlığımız kimliği belirsiz kişiler tarafından kurşunlandı.Olay yeri inceleme ekipleri araştırmalarına devam ediyor. pic.twitter.com/Zha3gwp6X8— İbrahim ÖZKAN (@ibrahim_ozkan61) March 31, 2023İYİ Parti İstanbul İl Başkanlığımız kimliği belirsiz kişiler tarafından kurşunlandı.Olay yeri inceleme ekipleri araştırmalarına devam ediyor. pic.twitter.com/Zha3gwp6X8Η Μεράλ Ακσενέρ σχολίασε την επίθεση στο Twitter, απευθυνόμενη απευθείας στον Ρετζέπ Ταγίπ Ερντογάν, λέγοντας ότι:«Η εποχή είναι στη δύναμή σου. Όλες οι επιθέσεις στο σπίτι μου και στους συναγωνιστές μου έμειναν ατιμώρητες. Σήμερα, έγινε ένοπλη επίθεση στα γραφεία μας Προεδρία της στην Κωνσταντινούπολη, κύριε Ρετζέπ! Σταμάτα τα “πιστόλια” που εκλαμβάνουν ως καθήκον τους τις απειλές σου. Αν πρόκειται να έρθεις, έλα εσύ»!Devri iktidarınızda; evime, dava arkadaşlarıma yönelen tüm saldırılar cezasız kalmıştı.Bugün de İstanbul İl Başkanlığımıza silahlı saldırı düzenlendi Recep Bey!Tehditlerini vazife bilerek üzerimize gelen kurşunları çek; eğer geleceksen, sen gel!— Meral Akşener (@meral_aksener) March 31, 2023Devri iktidarınızda; evime, dava arkadaşlarıma yönelen tüm saldırılar cezasız kalmıştı.Bugün de İstanbul İl Başkanlığımıza silahlı saldırı düzenlendi Recep Bey!Tehditlerini vazife bilerek üzerimize gelen kurşunları çek; eğer geleceksen, sen gel!Την επίθεση καταδίκασε και ο δήμαρχος της Κωνσταντινούπολης, Εκρέμ Ιμάμογλου, αναπαράγοντας τη φωτογραφία και γράφοντας: «Καταδικάζω την ένοπλη επίθεση στην τοπική οργάνωση Κωνσταντινούπολης του Καλού Κόμματος. Μεταφέροντας τις καλύτερες ευχές μου στους φίλους μας, υπογραμμίζω την προσδοκία μας οι δράστες να οδηγηθούν στη δικαιοσύνη το συντομότερο δυνατό».İYİ Parti İstanbul İl Başkanlığı’na yapılan silahlı saldırıyı kınıyorum. Dostlarımıza geçmiş olsun dileklerimi iletirken, faillerin bir an evvel adalete teslim edilmesi beklentimizin de altını çiziyorum. pic.twitter.com/sZnvCHkCZB— Ekrem İmamoğlu (@ekrem_imamoglu) March 31, 2023İYİ Parti İstanbul İl Başkanlığı’na yapılan silahlı saldırıyı kınıyorum. Dostlarımıza geçmiş olsun dileklerimi iletirken, faillerin bir an evvel adalete teslim edilmesi beklentimizin de altını çiziyorum. pic.twitter.com/sZnvCHkCZBΑπό τη μεριά του, ο αντιπρόεδρος του Ρεπουμπλικανικού Λαϊκού Κόμματος (CHP) της Τουρκίας, Σεγίτ Τορούν, καταδίκασε την ένοπλη επίθεση και ευχήθηκε «όλοι οι δράστες που εμπλέκονται στην πολιτική του φτηνού εκφοβισμού να λογοδοτήσουν ενώπιον του νόμου το συντομότερο δυνατό»."
newsit.gr,https://www.newsit.gr/kosmos/tourkia-o-retzep-tagip-erntogan-apeilise-ti-meral-aksener-na-prosexeis/3739652/,Τουρκία: Ο Ρετζέπ Ταγίπ Ερντογάν απείλησε τη Μεράλ Ακσενέρ – «Να προσέχεις»,18:05 09/03/2023," Απειλησε την Ακσενερ ο Ερντογαν - «Το ονομα μου ειναι Ταγιπ και το επιθετο μου Ερντογαν, να προσεχεις»","Απειλές εξαπέλυσε κατά της προέδρου του Καλού Κόμματος Μεράλ Ακσενέρ ο Ρετζέπ Ταγίπ Ερντογάν, αφού αυτή αποκάλυψε την τελετή θεμελίωσης ενός νοσοκομείου που δεν έγινε ποτέ, προκαλώντας τη σφοδρή αντίδραση του προέδρου της Τουρκίας.«Να προσέχεις το όνομα μου. Με λένε Ταγίπ και το επώνυμο μου Ερντογάν. Να προσέχεις και το όνομα Ταγίπ και το όνομα Ερντογάν!» ήταν η απειλή του προέδρου της Τουρκίας προς τη Μεράλ Ακσενέρ, μετά τις δηλώσεις της ίδιας ότι «δεν φοβάται τίποτα» για τις αποκαλύψεις, όπως μετέδωσε ο ανταποκριτής του ΣΚΑΪ στην Κωνσταντινούπολη, Μανώλης Κωστίδης.«Ο Ερντογάν ξέρει πως δεν φοβάμαι τίποτα. Αυτός που φοβάται δεν ξεκινά αυτό το ταξίδι. Εγώ είμαι έτοιμοι, η τσάντα μου είναι στο χέρι μου. Η φυλακή στη Σηλυβρία δεν είναι κρύα. Εσύ δεν μπορείς να με απειλείς» δήλωσε η Μεράλ Ακσενέρ και τόνισε ειρωνικά ότι «έριξαν μπετόν σε άδειο οικόπεδο και επιχείρησαν να πείσουν την Τουρκία πως χτίζουν νοσοκομείο».«Κυρία Μεράλ όταν εμείς λέμε κάτι πως θα το κάνουμε, το ολοκληρώνουμε. Μη με βάλεις να ασχοληθώ μαζί σου!», απάντησε ο Τούρκος πρόεδρος και απείλησε ότι «τον λένε Ερντογάν», ωστόσο παραδέχθηκε το λάθος του και εξήγησε ότι «αν και υπήρξαν κάποιες ελλείψεις εγώ προσωπικά μίλησα με τον υπουργό μου και μου είπε πως θα παρέμβη και θα το διορθώσει».«Έι κύριε Ερντογάν, εσύ πρώτα να ασχοληθείς τους γλείφτες που σε έβαλαν να παίξεις αυτό το θέατρο με την τελετή και αυτούς που δίπλα σου γεμίζουν τις τσέπες τους με μαϊμού τελετές θεμελίωσης έργων» ανταπάντησε η πρόεδρος του Καλού Κόμματος, Μεράλ Ακσενέρ.Σύμφωνα με τον Μανώλη Κοστίδη, αυτή η αντιπαράθεση φαίνεται να κοστίζει στον Ρετζέπ Ταγίπ Ερντογάν, αφού το αφήγημά του είναι ότι θα ξαναχτίσει την Τουρκία."
newsit.gr,https://www.newsit.gr/kosmos/o-stoltenmpergk-kalosorise-tin-kyrosi-apo-to-koinovoulio-tis-tourkias-tou-protokollou-entaksis-tis-finlandias-sto-nato/3739597/,Ο Στόλτενμπεργκ καλωσόρισε την κύρωση από το κοινοβούλιο της Τουρκίας του πρωτοκόλλου ένταξης της Φινλανδίας στο ΝΑΤΟ,18:05 09/03/2023, Ο Στολτενμπεργκ καλωσορισε την κυρωση απο το κοινοβουλιο της Τουρκιας του πρωτοκολλου ενταξης της Φινλανδιας στο ΝΑΤΟ,"Η Τουρκία ενέκρινετην ένταξη της Φινλανδίας στο ΝΑΤΟ, με τον Γενς Στόλτενμπεργκ να εκτιμά πως «αυτό θα κάνει ολόκληρη την οικογένεια του NATO πιο ισχυρή και πιο ασφαλή». Η φινλανδική υποψηφιότητα έχει πλέον εγκριθεί και από τα τριάντα κράτη μέλη της Βορειοατλαντικής Συμμαχίας.Το βράδυ της Πέμπτης (30.03.2023), η βουλή της Τουρκίας κύρωσε το πρωτόκολλο για την προσχώρηση της Φινλανδίας στο ΝΑΤΟ. Η Τουρκία είναι η τελευταία χώρα μέλος της Βορειοατλαντικής Συμμαχίας που ενέκρινε την ένταξη της Φινλανδίας στο ΝΑΤΟ, μετά τη θετική ψήφο του κοινοβουλίου της Ουγγαρίας.Ο πρόεδρος της Τουρκίας Ρετζέπ Ταγίπ Ερντογάν έδωσε στα μέσα Μαρτίου την έγκρισή του για την προσχώρηση της Φινλανδίας στο ΝΑΤΟ, ανάβοντας έτσι το πράσινο φως για την κύρωση του πρωτοκόλλου από την τουρκική βουλή.Από την πλευρά του, ο γενικός γραμματέας του Οργανισμού του Συμφώνου του Βόρειου Ατλαντικού, ο Γενς Στόλτενμπεργκ, χαιρέτισε την κύρωση από το τουρκικό κοινοβούλιο των πρωτοκόλλων ένταξης της Φινλανδίας στο ΝΑΤΟ, κρίνοντας πως θα καταστήσει «την οικογένεια του NATO πιο ισχυρή και πιο ασφαλή».«Καλωσορίζω την ψηφοφορία» στην τουρκική εθνική αντιπροσωπεία «για την επικύρωση της ένταξης της Φινλανδίας. Αυτό θα κάνει ολόκληρη την οικογένεια του NATO πιο ισχυρή και πιο ασφαλή», ανέφερε μέσω Twitter ο Νορβηγός.I welcome the vote of the Grand National Assembly of #Türkiye to complete the ratification of #Finland’s accession. This will make the whole #NATO family stronger & safer.Ο πρόεδρος της Φινλανδίας Σάουλι Νιινίστε ευχαρίστησε τις τριάντα χώρες μέλη του ΝΑΤΟ για την «υποστήριξή τους» στην εισδοχή της χώρας του στον στρατιωτικό συνασπισμό, μετά το «πράσινο φως» από το κοινοβούλιο της Τουρκίας, το τελευταίο απαιτούμενο βήμα της διαδικασίας.«Θέλω να τις ευχαριστήσω όλες για την εμπιστοσύνη και την υποστήριξή τους», ανέφερε σε ανακοίνωση που μεταφόρτωσε στο Twitter ο πρόεδρος της Φινλανδίας Νιινίστε.Πρόσθεσε δε, ότι πως «αδημονούμε να καλωσορίσουμε το συντομότερο» στη συμμαχία τη Σουηδία.pic.twitter.com/bK15QpZKGXΥπενθυμίζεται ότι ο Ρετζέπ Ταγίπ Ερντογάν είχε μπλοκάρει από τον Μάιο του 2022 την είσοδο της Φινλανδίας και της Σουηδίας στην Συμμαχία. Η Άγκυρα συνεχίζει να τηρεί αρνητική στάση απέναντι στην ένταξη της Σουηδίας του ΝΑΤΟ.Με πληροφορίες από ΑΠΕ-ΜΠΕ"
newsit.gr,https://www.newsit.gr/kosmos/tourkia-to-koinovoulio-epikyrose-tin-entaksi-tis-finlandias-sto-nato/3739527/,Τουρκία: Το κοινοβούλιο επικύρωσε την ένταξη της Φινλανδίας στο ΝΑΤΟ,18:05 09/03/2023, Τουρκια: Το κοινοβουλιο επικυρωσε την ενταξη της Φινλανδιας στο ΝΑΤΟ,"Αργά το βράδυ της Πέμπτης (30.03.2023) το κοινοβούλιο της Τουρκίας επικύρωσε την ένταξη της Φινλανδίας στο ΝΑΤΟ.Το τουρκικό κοινοβούλιο ήταν το τελευταίο από τα 30 μέλη της συμμαχίας που επικύρωσε την ένταξη της Φινλανδίας, αφού το νομοθετικό σώμα της Ουγγαρίας ενέκρινε παρόμοιο νομοσχέδιο νωρίτερα αυτή την εβδομάδα.Ο πρόεδρος της Τουρκίας, Ρετζέπ Ταγίπ Ερντογάν, έδωσε στα μέσα Μαρτίου την έγκρισή του για την προσχώρηση της Φινλανδίας στο ΝΑΤΟ, ανάβοντας έτσι το “πράσινο φως” για την κύρωση του πρωτοκόλλου από την τουρκική βουλή.Η Φινλανδία, η οποία τηρούσε ουδετερότητα επιβεβλημένη από την Μόσχα μετά τον πόλεμο με την Σοβιετική Ένωση κατά τη διάρκεια του Β’ Παγκοσμίου Πολέμου, μοιράζεται με τη Ρωσία τη μεγαλύτερη συνοριακή γραμμή της Ευρώπης, μήκους 1.340 χιλιομέτρων.Ο Ερντογάν είχε μπλοκάρει από τον Μάιο του 2022 την είσοδο της Φινλανδίας και της Σουηδίας στην Συμμαχία. Η Άγκυρα συνεχίζει να τηρεί αρνητική στάση απέναντι στην ένταξη της Σουηδίας του ΝΑΤΟ."
newsit.gr,https://www.newsit.gr/kosmos/symvoulio-asfaleias-tourkias-to-thetiko-klima-me-tin-ellada-tha-ofelisei-kai-tis-dyo-pleyres/3739383/,Συμβούλιο Ασφαλείας Τουρκίας: «Το θετικό κλίμα με την Ελλάδα θα ωφελήσει και τις δύο πλευρές»,18:05 09/03/2023, Τουρκια: «Το θετικο κλιμα με την Ελλαδα θα ωφελησει και τις δυο πλευρες» - Η ανακοινωση του Συμβουλιου Ασφαλειας,"Μετά την ολοκλήρωση της τρίωρης συνεδρίασης του υπό τον πρόεδρο Ρετζέπ Ταγίπ Ερντογάν, το Εθνικό Συμβούλιο Ασφαλείας της Τουρκίας εξέδωσε ανακοίνωση των θεμάτων που συζητήθηκαν, που αναφέρεται και στις σχέσεις με την Ελλάδα.Συγκεκριμένα, η ανακοίνωση σημειώνει: «Η συνέχιση του πρόσφατου θετικού κλίματος στις σχέσεις μας με την Ελλάδα θα είναι επωφελής και για τις δύο πλευρές και για την περιοχή μας. Παρακολουθούνται στενά οι τρέχουσες εξελίξεις στο Αιγαίο και την Ανατολική Μεσόγειο».Σε αυτήν τη σύντομη αναφορά φαίνεται η ξεκάθαρη αλλαγή στάσης της Άγκυρας προς την χώρα μας, καθώς οι ανακοινώσεις του Συμβουλίου Ασφαλείας εμπεριείχαν «συνήθως» μία, ή και παραπάνω, κατηγορίες κατά της Ελλάδας.Όπως τόνισε και ο υπουργός Εθνικής Άμυνας, Νίκος Παναγιωτόπουλος, στην εκπομπή «Live News» του Νίκου Ευαγγελάτου, «είναι φανερή η αποκλιμάκωση της έντασης με την Τουρκία». «Οφείλουμε να το εκλάβουμε ως ευκαιρία να δούμε πού καλύτερα μπορούμε να πάμε, χωρίς να είμαστε υπεραισιόδοξοι», πρόσθεσε.Στη σημερινή συνεδρίαση του Συμβουλίου Εθνικής Ασφάλειας συζητήθηκαν τα μέτρα ασφαλείας για τη διεξαγωγή των εκλογών της 14ης Μαΐου, ο πόλεμος στην Ουκρανία, οι συνέπειες του σεισμού της 6ης Φεβρουαρίου, αλλά και οι επιχειρήσεις του τουρκικού στρατού κατά των τρομοκρατικών ομάδων του PKΚ σε Συρία και Ιράκ."
newsit.gr,https://www.newsit.gr/politikh/nikos-panagiotopoulos-sto-Live-News-faneri-i-apoklimakosi-tis-entasis-me-tin-tourkia/3739298/,Νίκος Παναγιωτόπουλος στο «Live News»: Φανερή η αποκλιμάκωση της έντασης με την Τουρκία,18:05 09/03/2023, Νικος Παναγιωτοπουλος στο «Live News»: Φανερη η αποκλιμακωση της εντασης με την Τουρκια - Το 2028 τα πρωτα F-35 στην Ελλαδα,"Για την επικείμενη επίσκεψη του στην Τουρκία, αλλά και την αποκλιμάκωση στις ελληνοτουρκικές σχέσεις μίλησε ο υπουργός Εθνικής Άμυνας, Νίκος Παναγιωτόπουλος, σε συνέντευξη του στο Νίκο Ευαγγελάτο και την εκπομπή “Live News”.Ο υπουργός Εθνικής Άμυνας, Νίκος Παναγιωτόπουλος, θα επισκεφθεί στις 4 Απριλίου τις σεισμόπληκτες περιοχές στη νοτιοανατολική Τουρκία, ύστερα από πρόσκληση του Τούρκου ομολόγου του, Χουλουσί Ακάρ.“Είναι φανερή η αποκλιμάκωση της έντασης. Οφείλουμε να το εκλάβουμε ως ευκαιρία να δούμε πού καλύτερα μπορούμε να πάμε, χωρίς να είμαστε υπεραισιόδοξοι”, είπε αρχικά. Και συνέχισε: “Η καταστροφή με τους σεισμούς παίζει ρόλο. Πρώτο μέλημα για την Τουρκία είναι να ανορθώσει την κατάσταση στη χώρα. Δεν γίνεται χωρίς ξένη βοήθεια. Σε προεκλογική περίοδο, η κυβέρνηση θα πρέπει να επιδείξει αποτελεσματικότητα”.Αναφερόμενος στην επίσκεψη του στις 4 Απριλίου, ο κ. Παναγιωτόπουλος είπε χαρακτηριστικά ότι “δεν πάω για να λύσουμε όλες τις διαφορές μας, αλλά για να εκπέμψουμε ενα μήνυμα συμβολικό ότι οι τραγωδίες είναι πάνω από γεωπολιτικούς ανταγωνισμούς και μπορούν να λειτουργήσουν ως μοχλοί αποκλιμάκωσης της έντασης”.Για τον εξοπλιστικό σχεδιασμό της Ελλάδας, ο Νίκος Παναγιωτόπουλος ξεκαθάρισε ότι “θα πάρουμε τα F-35 με τη σύμφωνη γνώμη της αμερικανικής κυβέρνησης. Εφόσον κυλήσει η διαδικασία, αναμένουμε τα πρώτα αεροσκάφη να έρθουν το 2028 ή το 2029. Παράλληλα, θα πρέπει η Πολεμική Αεροπορία να αναπτύξει υποδομές για να υποστηρίξει αυτά τα αεροσκάφη”.Ακούστε όσα είπε ο Νίκος Παναγιωτόπουλος στο Νίκο Ευαγγελάτο"
newsit.gr,https://www.newsit.gr/kosmos/tourkia-to-koinovoulio-epikyronei-simera-tin-entaksi-tis-finlandias-sto-nato/3739024/,Τουρκία: Το κοινοβούλιο επικυρώνει σήμερα την ένταξη της Φινλανδίας στο ΝΑΤΟ,18:05 09/03/2023, Το τουρκικο κοινοβουλιο επικυρωνει σημερα την ενταξη της Φινλανδιας στο ΝΑΤΟ,"Το κοινοβούλιο της Τουρκίας θα επικυρώσει σήμερα την υποψηφιότητα της Φινλανδίας στο ΝΑΤΟ, σύμφωνα με την ημερήσια διάταξη της συνεδρίασης.Η Τουρκία είναι η τελευταία χώρα μέλος του ΝΑΤΟ που θα εγκρίνει την ένταξη της Φινλανδίας στο ΝΑΤΟ, μετά την θετική ψήφο του κοινοβουλίου της Ουγγαρίας.Ο πρόεδρος της Τουρκίας Ρετζέπ Ταγίπ Ερντογάν έδωσε στα μέσα του Μαρτίου την έγκρισή του για την είσοδο της Φινλανδίας στο ΝΑΤΟ και υπέβαλε στο τουρκικό κοινοβούλιο την πράξη επικύρωσης. Η απόφασή του χαιρετίσθηκε από την Ατλαντική Συμμαχία.Ο Ερντογάν είχε μπλοκάρει από τον Μάιο του 2022 την είσοδο της Φινλανδίας και της Σουηδίας στην Συμμαχία.Η Αγκυρα κατηγορεί την Στοκχόλμη για παθητικότητα απέναντι στους κούρδους «τρομοκράτες» που έχουν καταφύγει στην Σουηδία, απαιτώντας απελάσεις για τις οποίες σε κάθε περίπτωση στις δημοκρατικές χώρες η κυβέρνηση δεν είναι αυτή που έχει τον τελευταίο λόγο.Η Φινλανδία, η οποία τηρούσε ουδετερότητα επιβεβλημένη από την Μόσχα μετά τον πόλεμο με την Σοβιετική Ενωση κατά την διάρκεια του Β’ Παγκοσμίου Πολέμου, μοιράζεται με την Ρωσία την μεγαλύτερη συνοριακή γραμμή της Ευρώπης μήκους 1.340 χιλιομέτρων και έπεται η Ουκρανία.Ο γενικός γραμματέας του ΝΑΤΟ Γενς Στόλτενμπεργκ χαιρέτισε την ανακοίνωση του Ερντογάν και δήλωσε ότι το σημαντικότερο είναι η Φινλανδία και η Σουηδία να γίνουν το ταχύτερο μέλη του ΝΑΤΟ και όχι να ενταχθούν ταυτόχρονα.Η Αγκυρα συνεχίζει να τηρεί αρνητική στάση απέναντι στην ένταξη της Σουηδίας και ο Ερντογάν επαναλαμβάνει ότι η Στοκχόλμη δεν έχει λάβει κανένα θετικό μέτρο ως προς την λίστα των «τρομοκρατών». Ο πρόεδρος της Τουρκίας αναφέρεται σε περισσότερα από 120 αιτήματα έκδοσης που έχουν διατυπωθεί από την Αγκυρα."
newsit.gr,https://www.newsit.gr/politikh/o-nikos-panagiotopoulos-stin-tourkia-stis-4-apriliou/3738905/,Ο Νίκος Παναγιωτόπουλος στην Τουρκία στις 4 Απριλίου,18:05 09/03/2023, Ο Νικος Παναγιωτοπουλος στην Τουρκια στις 4 Απριλιου,"Την Τουρκία αναμένεται να επισκεφτεί ο υπουργός Εθνικής Άμυνας, Νίκος Παναγιωτόπουλος και συγκεκριμένα θα μεταβεί στις σεισμόπληκτες περιοχές στις 4 Απριλίου.Σύμφωνα με το onalert.gr, ο υπουργός Νίκος Παναγιωτόπουλος αποφάσισε να μεταβεί στις περιοχές που επλήγησαν από τον σεισμό στην Τουρκία την ερχόμενη Τρίτη – μετά και την ανακοίνωση του πρωθυπουργού για εκλογές την 21η Μαΐου – ως ανταπόκριση της ελληνικής πλευράς, στην επίθεση φιλίας της τουρκικής κυβέρνησης.Κατά τις ίδιες πληροφορίες, η επίσκεψη του υπουργό αναμένεται να συνοδευτεί από την αποστολή νέας ανθρωπιστικής βοήθειας στους σεισμόπληκτους Τούρκους. Ο Έλληνας υπουργός μάλιστα σκοπεύει να συνοδεύσει τον Τούρκο ομόλογό του στις περιοχές της νοτιανατολικής Τουρκίας.Όπως διευκρινίζουν πηγές του υπουργείου Άμυνας, η επίσκεψη του κ. Παναγιωτόπουλου στην Τουρκία δεν περιλαμβάνει καμία ατζέντα συνομιλιών που να αφορά στις ελληνοτουρκικές διαφορές, αλλά αποτελεί μία κίνηση πολιτικού συμβολισμού. Μετά την αλλαγή κλίματος στις ελληνοτουρκικές σχέσεις – που επέφεραν τα τραγικά γεγονότα του σεισμού και του δυστυχήματος των Τεμπών αλλά και μετά τις ευχητήριες επιστολές της τουρκικής ηγεσίας για την εθνική μας επέτειο του 1821 – η Αθήνα θέλει να αποδείξει εμπράκτως προς τη διεθνή κοινότητα ότι ποτέ δεν αρνείται τη φιλία και το διάλογο στη βάση των αρχών του διεθνούς δικαίου.Πηγή: onalert.gr"
newsit.gr,https://www.newsit.gr/kosmos/tourkia-epithesi-erntogan-stin-antipoliteysi-gia-tin-agia-sofia-pou-tin-anaferei-o-moameth-os-mouseio/3738827/,Τουρκία: Επίθεση Ερντογάν στην αντιπολίτευση για την Αγία Σοφία: «Πού την αναφέρει ο Μωάμεθ ως μουσείο;»,18:05 09/03/2023, Επιθεση Ερντογαν στην αντιπολιτευση για την Αγια Σοφια: «Που την αναφερει ο Μωαμεθ ως μουσειο;»,"Στην Τουρκία φουντώνει η προεκλογική μάχη των κομμάτων και ο Ρετζέπ Ταγίπ Ερντογάν χρησιμοποιεί ακόμα και την απόφασή του να μετατρέψει σε τζαμί την Αγία Σοφία για να χτυπήσει την αντιπολίτευση, ενώ βάζει στο παιχνίδι και τον προφήτη Μωάμεθ.Όπως μετέδωσε ο Μανώλης Κωστίδης, ανταποκριτής του ΣΚΑΪ στην Κωνσταντινούπολη, ο πρόεδρος της Τουρκίας, Ρετζέπ Ταγίπ Ερντογάν εξαπέλυσε επίθεση κατά της αντιπολίτευσης για το θέμα της Αγίας Σοφίας σε χθεσινή (29.3.2023) συνέντευξή του.Ο Ρετζέπ Ταγίπ Ερντογάν θυμήθηκε την κριτική που του έχουν ασκήσει για την απόφασή του να μετατρέψει από μουσείο σε τζαμί την Αγία Σοφία, δυο από τους ηγέτες της συμμαχίας των 6 της αντιπολίτευσης, η Μεράλ Ακσενέρ και ο Τεμέλ Καραμολάογλου.Για την αρχηγό του Καλού Κόμματος, Μεράλ Ακσενέρ, ο πρόεδρος της Τουρκίας είπε ότι δεν πίστευε ότι η Αγία Σοφία θα άνοιγε ως τζαμί.«Η κυρία Μεράλ (σ.σ.: Ακσενέρ) έλεγε πως δεν μπορούμε να ανοίξουμε την Αγία Σοφία ως τζαμί. Φαντάζομαι η κυρία Μεράλ είδε το προεδρικό διάταγμα και την υπογραφή μου. Την ανοίξαμε! Ναι την ανοίξαμε!», τόνισε ο Ρετζέπ Ταγίπ Ερντογάν.Στη συνέχεια ο πρόεδρος της Τουρκίας… περιέλαβε τον ηγέτη του Κόμματος Ευτυχίας, Τεμέλ Καραμολάογλου, ο οποίος είπε δημόσια πριν μέρες ότι ένα μέρος της Αγίας Σοφίας θα μπορούσε να μετατραπεί σε μουσείο.Ο Ρετζέπ Ταγίπ Ερντογάν έριξε καρφιά στον πολιτικό αντίπαλό του κάνοντας αναφορά στον προφήτη Μωάμεθ και χαρακτήρισε «άξεστους» όσους υποστηρίζουν αυτό ότι η Αγία Σοφία πρέπει να ανοίξει ως μουσείο.«O Kαραμολάογλου λέει πως θα μπορούσε μέρος της Αγίας Σοφίας να γίνει μουσείο. Εσύ που άκουσες ή είδες την διαθήκη του Μωάμεθ του Πορθητή που να αναφέρεται στην Αγιά Σοφιά ως μουσείο. Σε ποιο βιβλίο το διάβασες αυτό;». Ε, κύριε Τεμέλ είσαι στην ίδια πλευρά με τους άξεστους!»Η Τουρκία εξάλλου συνεχίζει ακάθεκτη τα πλάνα της για τη δημιουργία νέων οπλικών συστημάτων, κάτι στο οποίο έχει επενδύσει ο Ρετζέπ Ταγίπ Ερντογάν.Τα νέα σχέδια της Άγκυρας περιλαμβάνουν και τη δημιουργία στόλου με μη επανδρωμένα οπλισμένα σκάφη για το Αιγαίο και την Ανατολική Μεσόγειο.Μάλιστα τα ΜΜΕ παρουσίσαν ένα βίντεο με τουρκικό μη επανδρωμένος σκάφος, το οποίο εκτοξεύει πύραυλο Κρουζ."
newsit.gr,https://www.newsit.gr/kosmos/karfia-apo-ta-mme-tis-tourkias-gia-tin-agora-ton-SPIKE-NLOS-apo-tin-ellada-epikindyno-vima/3738822/,«Καρφιά» από τα ΜΜΕ της Τουρκίας για την αγορά των SPIKE- NLOS από την Ελλάδα: «Επικίνδυνο βήμα»,18:05 09/03/2023, «Καρφια» απο τα ΜΜΕ της Τουρκιας για την αγορα των SPIKE- NLOS απο την Ελλαδα: «Επικινδυνο βημα»,"Τα ΜΜΕ της Τουρκίας δεν είδαν με καθόλου καλό μάτι την χθεσινή (30.3.2023) απόφαση του ΚΥΣΕΑ για την αγορά από την Ελλάδα των πυραυλικών συστημάτων SPIKE- NLOS από το Ισραήλ.Τα τουρκικά ΜΜΕ σήκωσαν… μπαϊράκι όπως ανέφερε ο Μανώλης Κωστίδης, ανταποκριτής του ΣΚΑΪ στην Κωνσταντινούπολη. Μάλιστα τόνιζαν ότι η απόφαση της Ελλάδας να αγοράσει 38 οπλικά πυραυλικά συστήματα SPIKE- NLOS από το Ισραήλ είναι «επικίνδυνο βήμα».Η εφημερίδα Τurkiye ανέφερε: «Επικίνδυνο βήμα της Ελλάδας με την αγορά πυραυλικών συστημάτων SPIKE».Η Υeni Safak έμεινε μόνο στην είδηση και δεν είχε στο πρωτοσέλιδό της κάποια «μπηχτή.Έτσι ανέφερε: «H Ελλάδα αγοράζει από το Ισραήλ SPIKE- NLOS»."
newsit.gr,https://www.newsit.gr/kosmos/o-poutin-mporei-na-paei-stin-tourkia-gia-ta-egkainia-tou-pyrinikou-stathmou-sto-akougiou/3738767/,Ο Πούτιν μπορεί να πάει στην Τουρκία για τα εγκαίνια του πυρηνικού σταθμού στο Ακούγιου,18:05 09/03/2023, Ο Πουτιν μπορει να παει στην Τουρκια για τα εγκαινια του πυρηνικου σταθμου στο Ακουγιου,"Ο Βλαντιμίρ Πούτιν ενδέχεται να επισκεφθεί τον ερχόμενο μήνα την Τουρκία με αφορμή τα εγκαίνια του πυρηνικού σταθμού στο Ακούγιου ( στις27 Απριλίου), σύμφωνα με όσα είπε ο τούρκος πρόεδρος Ρετζέπ Ταγίπ Ερντογάν.«Ο Πούτιν ενδέχεται να έρθει στην Τουρκία για την τελετή των εγκαινίων. Ειδάλλως ενδέχεται να συμμετάσχει διαδικτυακά σε αυτήν», είπε ο πρόεδρος της Τουρκίας σε συνέντευξη που παραχώρησε το βράδυ της Τετάρτης στα τηλεοπτικά δίκτυα A Haber και ATV.Ο Ερντογάν υποστήριξε ότι ο πυρηνικός σταθμός στο Ακούγιου αποτελεί επένδυση ζωτικής σημασίας για την Τουρκία, αφού θα αναβαθμίσει το ενεργειακό δίκτυο της χώρας.Βάσει χρονοδιαγράμματος, ο πρώτος αντιδραστήρας στο Ακούγιου θα τεθεί σε λειτουργία φέτος και το έργο δεν αναμένεται να ολοκληρωθεί πριν από το 2025.Η ανέγερση του πρώτου πυρηνικού σταθμού στην Τουρκία συμφωνήθηκε το 2010 με θυγατρική της ρωσικής κρατικής εταιρίας Rosatom. Ο πυρηνικός σταθμός στην επαρχία της Μερσίνας, στα νότια παράλια της Τουρκίας, θα έχει τέσσερις αντιδραστήρες συνολικής ισχύος 4,8 GW."
newsit.gr,https://www.newsit.gr/kosmos/ekloges-2023-stin-tourkia-ta-nea-dora-tou-erntogan-pou-paramenei-deyteros-stis-dimoskopiseis/3738599/,Εκλογές 2023 στην Τουρκία: Τα νέα «δώρα» του Ερντογάν που παραμένει δεύτερος στις δημοσκοπήσεις,18:05 09/03/2023, Εκλογες 2023 στην Τουρκια: Τα νεα «δωρα» του Ερντογαν που παραμενει δευτερος στις δημοσκοπησεις,"Νέα “δώρα” μοιράζει ο Ρετζέπ Ταγίπ Ερντογάν εν όψει των εκλογών στην Τουρκία που θα γίνουν στις 14 Μαΐου 2023.Ο Τούρκος πρόεδρος, Ρετζέπ Ταγίπ Ερντογάν, μιλώντας στην βουλή, δήλωσε πως η κυβέρνηση θα μειώσει κι άλλο τους λογαριασμούς ρεύματος για τις επιχειρήσεις και τα νοικοκυριά, προκειμένου να ανακουφιστούν από το βάρος του αυξημένου ενεργειακού κόστους.Τα οικιακά όσο και τα εταιρικά τιμολόγια θα μειωθούν κατά 15% από τον ερχόμενο μήνα, ενώ για τις βιομηχανίες η έκπτωση θα φτάσει στο 20% για τους λογαριασμούς φυσικού αερίου.Την ίδια ώρα, οι δημοσκοπήσεις επιμένουν να δείχνουν προβάδισμα του Κεμάλ Κιλιτσντάρογλου, του υποψηφίου της ενωμένης αντιπολίτευσης, απέναντι στον Ερντογάν.Σύμφωνα με νέα δημοσκόπηση που δημοσιεύτηκε σήμερα, το κυβερνών Κόμμα Δικαιοσύνης και Ανάπτυξης διατηρεί μεμονωμένα την πρωτιά μεταξύ των κομμάτων με 32,8%, όμως στο ερώτημα των προεδρικών εκλογών ο Κιλιτσντάρογλου παραμένει πρώτος και μάλιστα περνώντας το ποσοστό του 50% ήδη από τον πρώτο γύρο."
newsit.gr,https://www.newsit.gr/politikh/kyriakos-mitsotakis-synantisi-me-to-neo-presvi-tis-tourkias-stin-ellada/3738583/,Κυριάκος Μητσοτάκης: Συνάντηση με το νέο πρέσβη της Τουρκίας στην Ελλάδα,18:05 09/03/2023, Συναντηση Μητσοτακη με το νεο πρεσβη της Τουρκιας στην Ελλαδα,"Εθιμοτυπική συνάντηση στο Μέγαρο Μαξίμου είχε ο Πρωθυπουργός Κυριάκος Μητσοτάκης με το νέο πρέσβη της Τουρκίας στην Ελλάδα, Τσαγατάι Ερτζιγιές (Çağatay Erciyes).Η συνάντηση πραγματοποιήθηκε σε μια χρονική περίοδο, όπου το κλίμα στις ελληνοτουρκικές σχέσεις έχει παρουσιάσει μεγάλη βελτίωση.Σημειώνεται ότι τον Πρέσβη της Τουρκίας στην Αθήνα είχε υποδεχθεί χθες, Τρίτη 28 Μαρτίου, στο κτίριο «Κεράνη», ο υπουργός Μετανάστευσης και Ασύλου, Νότης Μηταράκης."
newsit.gr,https://www.newsit.gr/kosmos/o-erntogan-yposxetai-aiona-tis-tourkias-alla-den-peithei-provlepoun-niki-kilitsntaroglou-apo-ton-proto-gyro/3738087/,"Ο Ερντογάν υπόσχεται «αιώνα της Τουρκίας», αλλά δεν πείθει – Προβλέπουν νίκη Κιλιτσντάρογλου από τον πρώτο γύρο",18:05 09/03/2023," Ο Ερντογαν υποσχεται «αιωνα της Τουρκιας», αλλα δεν πειθει – Προβλεπουν νικη Κιλιτσνταρογλου απο τον πρωτο γυρο","Ο Ρετζέπ Ταγίπ Ερντογάν άρχισε πάλι τις μεγαλόσχημες εθνικιστικές δηλώσεις και υπόσχεται «αιώνα της Τουρκίας» αν κερδίσει τις εκλογές, αλλά δεν δείχνει να πείθει και μάλιστα κορυφαίος δημοσκόπος προβλέπει ότι ενδέχεται ο μεγάλος αντίπαλός του προέδρου της χώρας, ο Κεμάλ Κιλιτσντάρογλου να πάρει πάρει από 50% με την πρώτη κάλπη και να κερδίσει από τον πρώτο γύρο.Όπως μετέδωσε ο Μανώλης Κωστίδης, ανταποκριτής του ΣΚΑΪ στην Κωνσταντινούπολη, ο έμπειρος Τούρκος δημοσκόπος Ιμπραχίμ Ουσλού, είπε ότι «ο Κεμάλ Kιλιτσντάρογλου είναι πάνω από το 50% και ίσως νικήσει από τον πρώτο γύρο».Ο Ιμπραχίμ Ουσλού, ο οποίος είναι πρόεδρος της εταιρίας ερευνών ANAR, τόνισε χαρακτηριστικά για το αποτέλεσμα των εκλογών της 14ης Μαΐου στην Τουρκία: «Σύμφωνα με την δημοσκόπηση μας, ο κ. Κιλιτσντάρογλου προηγείται. Τα ποσοστά του είναι λίγο πιο πάνω από το 50%».«Άρα φαίνεται πως η υπόθεση των εκλογών μπορεί να τελειώσει από τον πρώτο γύρο με ποσοστό περίπου στο 51%. Όμως επειδή υπάρχουν διακυμάνσεις δεν έχουμε ξεκάθαρη εικόνα», είπε ο Ιμπραχίμ Ουσλού«Τα ποσοστά του κ. Ερντογάν κυμαίνονται στο 40-42% και παρά την προεκλογική του εκστρατεία αν και έχει ανεβάσει μια με δυο μονάδες τα ποσοστά του δεν πλησιάζει το 50%.Άρα τα δεδομένα δείχνουν πως ο κ. Ερντογάν δεν έχει πιθανότητα να νικήσει από τον πρώτο γύρο, ενώ ο κ. Κιλιτσντάρογλου έχει αυτή την πιθανότητα όμως δεν είναι τόσο άνετος, δηλαδή δεν είναι στο 55 ή 56%», συμπλήρωσε ο Τούρκος δημοσκόπος.Ο πρόεδρος της Τουρκίας, Ρετζέπ Ταγίπ Ερντογάν, πάντως, δεν δείχνει (δεν τον συμφέρει κιόλας) να ασχολείται με τις δημοσκοπήσεις και προτιμάει τις… εθνικιστικές κορώνες για το μεγαλείο της Τουρκίας, ρίχνοντας παράλληλα και λάδι στη φωτιά των ελληνοτουρκικών σχέσεων έστω και έμμεσα.Μιλώντας σε στρατιωτικούς και στρατεύσιμους, ο Ρετζέπ Ταγίπ Ερντογάν μίλησε για «αιώνα της Τουρκίας» και για ύψωση της «τουρκικής σημαίας πάνω σε κάστρα», χωρίς να ξεκαθαρίσει βέβαια, για ποια κάστρα μιλάει.«Τις επόμενες ημέρες θα εμφανίσουμε στον λαό μας νέα σχέδια που θα αυξήσουν την ισχύ μας στις θάλασσες, στους αιθέρες αλλά και στην ξηρά. Το σημείο που φτάσαμε είναι σημαντικό αλλά δεν είναι στο επίπεδο που θα μας φέρουν στον πραγματικό μας στόχο. Τον αγώνα μας τον συνεχίζουμε με μεγάλο κόπο και πολλούς πόρους, όμως έχει μείνει λίγος χρόνος για να υψώσουμε τη σημαία μας πάνω στα κάστρα», είπε ο πορόεδρος της Τουρκίας.Και συνέχισε ακάθεκτος: «Τα αμυντικά μας προγράμματα τα οποία συνεχίζουμε, τα βλέπουμε ως συμπλήρωμα της πολιτικής και οικονομικής μας ισχύος. Κι αν το πετύχουμε αυτό, με τη βοήθεια του Θεού, θα ξεκινήσει ο “αιώνας της Τουρκίας”. Αυτό δεν θα είναι ένα απλό σύνθημα».Εν τω μεταξύ, 2 άρματα μάχης θα παραδοθούν στους Τούρκους, με τον Ρετζέπ Ταγίπ Ερντογάν να ανακοινώνει στις 23 Απριλίου την μαζική παραγωγή τους, αφού πρώτα γίνουν οι κατάλληλες δοκιμές.Εν τω μεταξύ, σε προεκλογική ομιλία του ο Κεμάλ Κιλιτσντάρογλου γνώρισε την αποθέωση τονίζοντας ότι η τριανδία της αντιπολίτευσης θα φέρει τη νίκη στις εκλογές.«Μαζί με τον Εκρέμ Ιμάμογλου και τον Μανσούρ Γιαβάς θα φέρουμε την άνοιξη στην Τουρκία. Ξεκινήσαμε για να ανανεώσουμε την Τουρκία, για να φέρουμε την άνοιξη της Τουρκίας. Μαζί μου έχω δυο αξιότιμους φίλους μου. Δυο φίλους μου. Ο δήμαρχος της Κωνσταντινούπολης Εκρέμ Ιμάμογλου και ο Μανσούρ Γιαβάς που έκανε την Άγκυρα, ως πόλη του Κεμάλ Ατατούρκ», είπε ο Κεμάλ Κιλιτσντάρογλου.Στη συνέχεια ο ηγέτης της αντιπολίτευσης της Τουρκία ζήτησε από τον κόσμο που ήταν στην προεκλογική συγκέντρωση: «Θέλω να μου υποσχεθείτε πως θα πείσετε τους φίλους σας για να μας ψηφίσουν».Ο κόσμος απάντησε δια βοής «ναι!» και ο Κεμάλ Κιλιτσντάρογλου είπε: «Κι εγώ σας υπόσχομαι πως θα κάνω αυτό που πρέπει. Ο κύριος Κεμάλ ποτέ δεν αναιρεί την υπόσχεση του»."
newsit.gr,https://www.newsit.gr/kosmos/tourkia-kai-ellada-na-epilysoun-eirinika-tis-diafores-tous-leei-to-steit-ntipartment/3738025/,Τουρκία και Ελλάδα να «επιλύσουν ειρηνικά τις διαφορές τους» λέει το Στέιτ Ντιπάρτμεντ,18:05 09/03/2023, «Μηνυμα» Στειτ Ντιπαρτμεντ: Τουρκια και Ελλαδα να «επιλυσουν ειρηνικα τις διαφορες τους»,"Στις σχέσεις Ελλάδας και Τουρκίας αναφέρθηκε για ακόμα μια φορά ο εκπρόσωπος του υπουργείο Εξωτερικών των ΗΠΑ, μιλώντας σε δημοσιογράφους. Ο αξιωματούχος του Στέιτ Ντιπάρτμεντ επεσήμανε την ανάγκη να επιλυθούν ειρηνικά οι διαφορές Αθήνας – Άγκυρας, με βάση τον Καταστατικό Χάρτη του ΟΗΕ.Eρωτηθείς για τη διαφαινόμενη προσέγγιση Τουρκίας και Ελλάδας, ο εκπρόσωπος του Στέιτ Ντιπάρτμεντ αναφέρθηκε και στις επαφές του υπουργού Εξωτερικών των ΗΠΑ με τις δύο χώρες. Σημείωσε δε ότι οι διαφορές μεταξύ των Συμμάχων του ΝΑΤΟ θα πρέπει να επιλύνονται μέσω του διπλωματικού διαλόγου.Ειδικότερα, ο εκπρόσωπος του Στέιτ Ντιπάρτμεντ σχολίασε ότι «είδατε τον υπουργό (σ.σ Εξωτερικών Μπλίνκεν) να μιλάει όταν είχε την ευκαιρία να βρεθεί και στην Άγκυρα και στην Αθήνα. Και έχουμε πει εδώ και καιρό ότι, όσον αφορά τις διαφορές μεταξύ των Συμμάχων μας στο ΝΑΤΟ, της Τουρκίας και της Ελλάδας, αυτά τα ζητήματα να επιλυθούν ειρηνικά, ότι αυτά τα ζητήματα να επιλυθούν μέσω διπλωματικού διαλόγου και φυσικά σύμφωνα με τον Καταστατικό Χάρτη του ΟΗΕ. Οπότε αυτό συνεχίζει να ισχύει».Πρόσφορο χαρακτήρισε το έδαφος το οποίο βρήκε στην Άγκυρα, κατά τον 4ο γύρο των επαφών της θετικής ελληνοτουρκικής ατζέντας που είχε την προηγούμενη εβδομάδα με τον Τούρκο ομόλογό του Μπουράκ Ακσαπάρ, ο υφυπουργός Εξωτερικών Κώστας Φραγκογιάννης σε συνέντευξή του στην εφημερίδα «Καθημερινή».Αυτό που κρατάει ο υφυπουργός από την επίσκεψή του στην Άγκυρα είναι ο διπλωματικός πολιτισμός και εκφράζει την ελπίδα ότι αυτό το πνεύμα θα συνεχίσει να επικρατεί στις σχέσεις των δύο κρατών.Επίσης, ο Κώστας Φραγκογιάννης τονίζει πως διαπίστωσε με μεγάλη ικανοποίηση πως έχει επιτευχθεί πρόοδος σχεδόν σε όλες τις θεματικές της θετικής ατζέντας και εκτιμά πως η δυναμική που διαπιστώθηκε κατά τη διάρκεια όλων αυτών των τεχνικών συναντήσεων, εκτός του ότι διεύρυνε τον δίαυλο επικοινωνίας μεταξύ των δύο πλευρών σε νευραλγικούς τομείς αμοιβαίου ενδιαφέροντος, άνοιξε παράλληλα δρόμους για στενότερη συνεργασία σε πιο στοχευμένες δράσεις, όπως τη συνεργασία των επιχειρηματικών κοινοτήτων των δύο χωρών σε εμπόριο και επενδύσεις σε Ελλάδα, Τουρκία αλλά και σε τρίτες χώρες.Με πληροφορίες και από «Καθημερινή»"
newsit.gr,https://www.newsit.gr/athlitika/prokrimatika-Euro-2024-i-ispania-ittithike-stin-skotia-kai-i-kroatia-perase-apo-tin-tourkia/3737917/,Προκριματικά Euro 2024: Η Ισπανία ηττήθηκε στην Σκωτία και η Κροατία πέρασε από την Τουρκία,18:05 09/03/2023,NewsIT Αθλητικα Προκριματικα Euro 2024: Η Ισπανια ηττηθηκε στην Σκωτια και η Κροατια περασε απο την Τουρκια,"Πρώτη νίκη για Κροατία και μεγάλο “διπλό” επί της Τουρκίας (2-0) στα προκριματικά του Euro 2024. Το 2/2 πέτυχε η Σκωτία, που επικράτησε εντός έδρας της Ισπανίας με 2-0. Ακάθεκτες συνέχισαν Ελβετία και Ρουμανία.Η Σκωτία έκανε τη μεγαλύτερη έκπληξη στη 2η αγωνιστική των προκριματικών του Euro 2024, επικρατώντας με 2-0 της Ισπανίας και βάζοντας «φωτιά» στο 1ο γκρουπ.Με «καυτό» τον μέσο της Μάντσεστερ Γιουνάιτεντ, Σκοτ ΜακΤόμινεϊ, η Σκωτία «καθάρισε» την Ισπανία στο «Χάμπτεν Παρκ» της Γλασκώβης με 2-0 κι απολαμβάνει τη μοναξιά της κορυφής του 1ου ομίλου.Ο 26χρονος μετά τα δύο γκολ στο ματς της πρεμιέρας επί της Κύπρου, βρήκε ξανά δύο φορές το δρόμο προς τα δίχτυα απέναντι στη «φούρια ρόχα», η οποία μπορεί να νίκησε στο ξεκίνημα με 3-0 τη Νορβηγία, ωστόσο, απόψε γνώρισε την πρώτη της ήττα στο γκρουπ.Η ομάδα του Στιβ Κλαρκ έκανε το 2Χ2, όπως και οι Ρουμανία, Ελβετία στο 9ο γκρουπ απέναντι σε Λευκορωσία (2-1) και Ισραήλ (3-0) αντίστοιχα.Η Κροατία, τέλος, «άνοιξε λογαριασμό» μετά τη «γκέλα» της πρεμιέρας στο Σπλιτ με την Ουαλία (1-1) φεύγοντας με σπουδαίο «διπλό» από την Προύσσα (2-0 την Τουρκία).Η «Χρβάτσκα» είχε σε φοβερή βραδιά το δίδυμο Πάσαλιτς-Κόβασιτς, με τον εξτρέμ της Αταλάντα να «σερβίρει» και τον μέσο της Τσέλσι να «εκτελεί» στο πρώτο 45λεπτο, οδηγώντας την εθνική ομάδα στην πρώτη της νίκη στον 4ο όμιλο.Στον 9ο όμιλο, Ρουμανία κι Ελβετία «ζευγάρωσαν» τις νίκες τους επί των Λευκορωσίας και Ισραήλ, με τους Βαλκάνιους να «καθαρίζουν» επί της ουσίας τα πράγματα μέσα σε τρία λεπτά στο ξεκίνημα (2-1), ενώ από την άλλη οι Ελβετοί «πάτησαν γκάζι» στο δεύτερο μέρος και μέ δύο γκολ σε διάστημα πέντε λεπτών (48΄-52΄) έφτασαν στο ευρύ 3-0, σκοράροντας συνολικά 8 γκολ (5-0 στην πρεμιέρα τη Λευκορωσία) κι έχοντας παθητικό… μηδέν.Με γκολ του Μουρ η Ουαλία πέτυχε την πρώτη της νίκη στον 4ο όμιλο (1-0 τη Λετονία), ενώ Κόσοβο και Ανδόρα έμειναν στο 1-1.1ος ΌμιλοςΓεωργία-Νορβηγία 1-1Σκωτία-Ισπανία 2-0Ρεπό: ΚύπροςΒΑΘΜΟΛΟΓΙΑ (2αγ.)Σκωτία 6Ισπανία 3Γεωργία 1 -1αγ.Νορβηγία 1Κύπρος 0 -1αγ.4ος ΌμιλοςΤουρκία-Κροατία 0-2Ουαλία-Λετονία 1-0Ρεπό: ΑρμενίαΒΑΘΜΟΛΟΓΙΑ (2αγ.)Ουαλία 4Κροατία 4Τουρκία 3Αρμενία 0 -1αγ.Λετονία 0 -1αγ.9ος ΌμιλοςΕλβετία-Ισραήλ 3-0Κόσοβο-Ανδόρα 1-1Ρουμανία-Λευκορωσία 2-1ΒΑΘΜΟΛΟΓΙΑ (2αγ.)Ελβετία 6Ρουμανία 6Κόσοβο 2Ισραήλ 1Ανδόρα 1Λευκορωσία 0"
newsit.gr,https://www.newsit.gr/kosmos/seismos-se-tourkia-kai-syria-perissoteroi-apo-800-000-anthropoi-emeinan-xoris-douleia-kai-eisodima/3737666/,Σεισμός σε Τουρκία και Συρία: Περισσότεροι από 800.000 άνθρωποι έμειναν χωρίς δουλειά και εισόδημα,18:05 09/03/2023, Σεισμος σε Τουρκια και Συρια: Περισσοτεροι απο 800.000 ανθρωποι εμειναν χωρις δουλεια και εισοδημα,"Σχεδόν ενάμιση μήνα μετά τον καταστροφικό σεισμό που έπληξε την Τουρκία και τη Συρία στις 6 Φεβρουαρίου κι ακόμη δεν είναι γνωστός ο ακριβής αριθμός των θυμάτων. Υπολογίζεται μέχρι στιγμής πως έχασαν τη ζωή τους περισσότεροι από 56.000 άνθρωποι, ενώ οι υλικές ζημιές ξεπερνούν τα 100 δισεκ. ευρώ.Ωστόσο έχουν αρχίσει να γίνονται γνωστές και οι «παράπλευρες απώλειες» του σεισμού τόσο στην Τουρκία, όσο και στην Συρία.Μία από αυτές είναι η καταστροφή της οικονομικής δραστηριότητας σε ολόκληρες περιοχές, οδηγώντας εκατοντάδες χιλιάδες ανθρώπους στην εξαθλίωση.Όπως ανακοίνωσε ο Διεθνής Οργανισμός Εργασίας (ΔΟΕ), περισσότεροι από 800.000 εργαζόμενοι στις δύο χώρες έχασαν ολοκληρωτικά τα μέσα διαβίωσής τους.Τα πρώτα στοιχεία δείχνουν ότι στην Τουρκία οι σεισμοί προκάλεσαν μείωση της οικονομικής δραστηριότητας που ισοδυναμεί με την εργασία περίπου 658.000 ανθρώπων, σύμφωνα με τις εκτιμήσεις αυτής της υπηρεσίας του ΟΗΕ. Στη Συρία, όπου η οικονομία και η αγορά εργασίας ούτως ή άλλως πληρώνουν το βαρύ τίμημα του 12ετούς εμφυλίου πολέμου, περίπου 170.000 εργαζόμενοι έχασαν τη δουλειά τους λόγω των σεισμών.Χωρίς την παροχή κατεπείγουσας και στοχευμένης βοήθειας, η φτώχεια, η αδήλωτη εργασία και η απασχόληση παιδιών υπάρχει κίνδυνος να αυξηθούν, προειδοποιεί ο ΔΟΕ.«Η δημιουργία θέσεων εργασίας είναι ζωτικής σημασίας ώστε να αντιμετωπιστεί αποτελεσματικά η καταστροφή αυτή», σχολίασε στην ανακοίνωσή του ο γενικός διευθυντής του Οργανισμού, Ζιλμπέρ Χουνγκμπό.«Οι άνθρωποι δεν μπορούν να ξαναρχίσουν να φτιάχνουν τη ζωή τους παρά μόνο αν ξαναβρούν τα μέσα για την επιβίωσή τους. Οφείλουμε σε αυτούς που έχασαν τόσα πολλά από τον σεισμό να φροντίσουμε ώστε οι αρχές της κοινωνικής δικαιοσύνης και της αξιοπρεπούς εργασίας θα συνοδεύουν τη διαδικασία αποκατάστασης και ανοικοδόμησης», πρόσθεσε.Ο ΔΟΕ υπολογίζει ότι αυτοί οι άνεργοι πλέον πολίτες θα χάνουν κατά μέσο όρο περίπου 230 δολάρια μηνιαίως στην Τουρκία, όσο συνεχίζονται οι δυσλειτουργίες της αγοράς. Στις επαρχίες που επλήγησαν από τους σεισμούς οι περισσότεροι από τα 4 εκατομμύρια των εργαζομένων απασχολούνται στη γεωργία, τη μεταποίηση, το εμπόριο και άλλες υπηρεσίες.Στη Συρία την κατάσταση αυτή βιώνουν περίπου 154.000 νοικοκυριά, δηλαδή 750.000 άνθρωποι και έχουν πληγεί 35.000 πολύ μικρές και μικρομεσαίες επιχειρήσεις.Την περασμένη εβδομάδα οι διεθνείς δωρητές δεσμεύτηκαν ότι θα χορηγήσουν βοήθεια ύψους 7 εκατομμυρίων ευρώ στους πληγέντες στην Τουρκία και τη Συρία."
newsit.gr,https://www.newsit.gr/kosmos/retzep-tagip-erntogan-tha-xtisoume-650-000-diamerismata-stis-seismopliktes-perioxes/3737285/,Ρετζέπ Ταγίπ Ερντογάν: Θα χτίσουμε 650.000 διαμερίσματα στις σεισμόπληκτες περιοχές,18:05 09/03/2023, Ρετζεπ Ταγιπ Ερντογαν: Θα χτισουμε 650.000 διαμερισματα στις σεισμοπληκτες περιοχες,"Τη δέσμευση του για πλήρη ανοικοδόμηση των σεισμόπληκτων περιοχών επανέλαβε ο Ρετζέπ Ταγίπ Ερντογάν, ο οποίος υποσχέθηκε την ανέγερση 650.000 διαμερισμάτων στις περιοχές της Τουρκίας που επλήγησαν από τον φονικό σεισμό.Σύμφωνα με τον ανταποκριτή του ΣΚΑΙ, Μανώλη Κωστίδη, ο Ρετζέπ Ταγίπ Ερντογάν είπε πως: «Σύμφωνα με τον σχεδιασμό μας. Στις σεισμόπληκτες περιοχές θα χτίσουμε συνολικά 650.000 διαμερίσματα και σπίτια. Το πρώτο έτος θα έχουν ολοκληρωθεί 319.000.Μόνο στην πόλη Αντίγιαμαν θα χτίσουμε 50.000 διαμερίσματα και άλλα 23.640 κατοικίες. Δεν θα αφήσουμε στη μοίρα του κανέναν πολίτη μας που έχει πληγεί από το σεισμό, όλοι θα αποκτήσουν κάποια κατοικία».Ωστόσο, η αντιπολίτευση έσπευσε να σημειώσει ότι υπόσχεται δείχνοντας… μακέτες και έφερε ως παράδειγμα τα ανύπαρκτα θεμέλια νοσοκομείου που «διαφήμισε» ο Ερντογάν και αποδείχτηκε πως επρόκειτο για έργα… μινιατούρα."
newsit.gr,https://www.newsit.gr/kosmos/perou-katasxesi-2-3-tonon-kokainis-me-proorismo-tin-tourkia-pano-apo-20-ekat-dolaria-i-aksia-tous/3737183/,"Περού: Κατάσχεση 2,3 τόνων κοκαΐνης με προορισμό την Τουρκία – Πάνω από 20 εκατ. δολάρια η αξία τους",18:05 09/03/2023," Κατασχεση 2,3 τονων κοκαινης στο Περου αξιας πανω απο 20 εκατ. δολαρια - Ειχε προορισμο την Τουρκια","Οι αρχές του Περού ανακοίνωσαν χθες Δευτέρα πως προχώρησαν στην κατάσχεση 2,3 τόνων κοκαΐνης, συσκευασμένης κατά τρόπο ώστε να μοιάζει με κεραμικά πλακάκια, η οποία είχε προορισμό την Τουρκία.Η επιχείρηση για την κατάσχεση της κοκαΐνης έγινε την Παρασκευή σε αποθήκη στο μεγαλύτερο λιμάνι του Περού, το Ελ Καγιάο, σε μικρή απόσταση από την πρωτεύουσα Λίμα, όπως διευκρίνισε η αστυνομία.«Πρόκειται για την πρώτη περίπτωση, εξ όσων γνωρίζουμε, που το φορτίο των ναρκωτικών βρισκόταν σε περουβιανό λιμάνι και τελικός προορισμός του ήταν η Τουρκία. Συνήθως προορισμοί είναι το Βέλγιο, η Ολλανδία, η Ισπανία και η Γαλλία», επεσήμανε ο αρχηγός της αστυνομίας του Καγιάο, ο Λουίς Άνχελ Μπολάνιος.Κατά τη διάρκεια συνέντευξης Τύπου χθες Δευτέρα, η αστυνομία παρουσίασε μέρος της κατασχεθείσας ποσότητας των ναρκωτικών, που ήταν συσκευασμένη ώστε να μοιάζει με κεραμικά πλακάκια τοποθετημένα σε ξύλινες συσκευασίες που είχαν φορτωθεί σε εμπορευματοκιβώτιο.Σύμφωνα με τον αξιωματικό της αστυνομίας Μπολάνιος, η ποσότητα της κοκαΐνης που κατασχέθηκε είχε εκτιμώμενη αξία πώλησης «τουλάχιστον 20 εκατομμυρίων δολαρίων».Στη χώρα των Άνδεων κατορθώθηκε να κατασχεθεί ποσότητα 86,4 τόνων ναρκωτικών και άλλων παράνομων ουσιών το 2022, εκ των οποίων οι 28 τόνοι ήταν υδροχλωρική κοκαΐνη, σύμφωνα με τους αριθμούς της περουβιανής αστυνομίας. Επρόκειτο για ρεκόρ.Το Περού και η Κολομβία βρίσκονται στην κορυφή της παγκόσμιας κατάταξης ως προς την παραγωγή κοκαΐνης και φύλλων κόκας, της πρώτης ύλης στη διαδικασία παραγωγής της ουσίας αυτής, σύμφωνα με τα Ηνωμένα Έθνη."
newsit.gr,https://www.newsit.gr/kosmos/ksafnika-oi-kalyteroi-filoi-ellada-kai-tourkia-pos-eksigei-ta-nea-dedomena-o-germanikos-typos/3736774/,«Ξαφνικά οι καλύτεροι φίλοι Ελλάδα και Τουρκία» – Πως εξηγεί τα νέα δεδομένα ο γερμανικός Τύπος,18:05 09/03/2023, «Ξαφνικα οι καλυτεροι φιλοι Ελλαδα και Τουρκια» – Πως εξηγει τα νεα δεδομενα ο γερμανικος Τυπος,"Η «επίθεση φιλίας» που έκανε τελευταία η Τουρκία στην Ελλάδα, η εκτόνωση του άλλοτε τεταμένου κλίματος και οι καλές σχέσεις που έχουν το τελευταίο διάστημα οι δυο χώρες δεν πέρασαν απαρατήρητα από τον γερμανικό Τύπο που έκανε αναφορά στο νέο τοπίο που έχει δημιουργηθεί.Όπως τονιζόταν σε δημοσίευμα της ιστοσελίδας της Deutsche Welle, dw.com, με τίτλο «Ελλάδα – Τουρκία, ξαφνικά καλύτεροι φίλοι», στον Τύπο της Γερμανίας δεν πέρασε απαρατήρητη η αιφνιδιαστική επιχείρηση προσέγγισης των δύο χωρών, ενώ πριν λίγο καιρό η Τουρκία απειλούσε την Ελλάδα ακόμη και με πόλεμο.Πού οφείλεται άραγε αυτή η ξαφνική γαλήνη; Η «Stuttgarter Nachrichten» περιγράφει καταρχήν αυτήν την πρωτόγνωρη κατάσταση για τις δύο χώρες. Για το όλο λάμψη πρόσωπο του Τσαβούσογλου μετά από συνάντηση με τον «φίλο Νίκο» στις Βρυξέλλες, για τη «μεγάλη χαρά» του Δένδια που συνομίλησε με τον Τσαβούσογλου.Αλλά το επιστέγασμα αυτή της προσέγγισης ήταν η επιστολή Ερντογάν με αφορμή την εορτή της 25ης Μαρτίου, «μια αξιοσημείωτη χειρονομία, γιατί η ημέρα τιμά την έναρξη της ελληνικής επανάστασης κατά της Οθωμανικής Αυτοκρατορίας το 1821, η οποία ολοκληρώθηκε με την ανεξαρτησία της Ελλάδας», όπως υπενθυμίζει ο αρθρογράφος.Η εφημερίδα δίνει βήμα στον Γιάννη Γρηγοριάδη, επικεφαλής του προγράμματος για την Τουρκία στο ΕΛΙΑΜΕΠ και καθηγητή στο τουρκικό Πανεπιστήμιο Bilkent στην Άγκυρα. «Οι ψηφοφόροι προτιμούν μια πιο μετριοπαθή πορεία» είπε στην εφημερίδα ο Έλληνας καθηγητής παρουσιάζοντας μια νέα δημοσκόπηση.«Έλληνες και Τούρκοι δεν έχουν ακολουθήσει την κλιμάκωση των πολιτικών και στις δύο χώρες». Η εφημερίδα αναφέρεται στα δημοσκοπικά ευρήματα της έρευνας, στην οποία καταδείχθηκε ότι πριν από την αποκλιμάκωση των διμερών σχέσεων οι πολίτες και στις δύο χώρες θεωρούσαν ότι τα προβλήματα είναι σοβαρά, αλλά μόνο ένα ποσοστό κάτω από το 20% και στις δύο χώρες τάσσονταν υπέρ μιας στρατιωτικής λύσης. «Ένας στους δύο Έλληνες και πάνω από κάθε δεύτερο Τούρκο ζητά διευθέτηση των πολιτικών και διπλωματικών σχέσεων» επισημαίνει η εφημερίδα.«Απρόσμενη επιστολή από την Τουρκία: Αντί για νέες απειλές ο Ερντογάν συγχαίρει τον ελληνικό λαό» παρατηρεί και το γερμανικό εκδοτικό δίκτυο RND, αναφερόμενο στην ευχετήρια επιστολή για την 25η Μαρτίου.«Η ξαφνική ύφεση των εντάσεων μετά από συνεχείς απειλές προκαλεί ακόμη μεγαλύτερη έκπληξη και οφείλεται κυρίως στους καταστροφικούς σεισμούς που έπληξαν τη νοτιοανατολική Τουρκία αρχές Φεβρουαρίου» υπενθυμίζει ο αρθρογράφος.«Η Ελλάδα ήταν ένα από τα πρώτα ξένα κράτη που έστειλαν ομάδες διάσωσης. Ο Ερντογάν έχει προφανώς συνειδητοποιήσει ότι τα κηρύγματα μίσους κατά της Ελλάδας δεν ταιριάζουν πλέον στην εποχή, δεν του είναι χρήσιμα στην προεκλογική εκστρατεία»."
newsit.gr,https://www.newsit.gr/kosmos/tourkia-entones-antidraseis-apo-to-stratiotiko-katestimeno-gia-tis-eyxes-stin-ellada-gia-tin-25i-martiou/3736515/,Τουρκία: Έντονες αντιδράσεις από το στρατιωτικό κατεστημένο για τις ευχές στην Ελλάδα για την 25η Μαρτίου,18:05 09/03/2023, Μυδροι απο το στρατιωτικο κατεστημενο της Τουρκιας για τις ευχες προς την Ελλαδα για την 25η Μαρτιου,"Το στρατιωτικό κατεστημένο της Τουρκίας έχει ξεσηκωθεί μετά τις ευχές που εστάλησαν από την γειτονική χώρα προς την Ελλάδα για την επέτειο της 25ης Μαρτίου.Η κίνηση φιλίας προς την Ελλάδα από την Τουρκία και μάλιστα με αφορμή την ελληνική επανάσταση απέναντι στον τουρκικό ζυγό έχει… αγριέψει το στρατιωτικό κατεστημένο της χώρας σύμφωνα με δημοσιεύματα γειτονικών ΜΜΕ. Στο στόχαστρο έχει μπει και ο Ρετζέπ Ταγίπ Ερντογάν (έστειλε ευχές στον Κυριάκο Μητσοτάκη) και η πρεσβεία της Τουρκίας στην Αθήνα που έκανε σχετική ανάρτηση με ευχές και ο Μεβλούτ Τσαβούσογλου (έστειλε ευχές στον Νίκο Δένδια).Μάλιστα δυο από τα σημαντικά στελέχη του στρατιωτικού κατεστημένου της Τουρκίας, θιασώτες της «Γαλάζιας Πατρίδας» και οπαδοί της θεωρίας ότι η Ελλάδα έχει εξοπλίσει παράνομα τα νησιά στο Αιγαίο, οι απόστρατοι Ναύαρχοι, Τζιχάντ Γιαϊτζί και Τζεμ Γκιουρντενίζ εξαπέλυσαν μύδρους για τις ευχές προς τη χώρα μας στην 25η Μαρτίου.Βέβαια, οι απόστρατοι Ναύαρχοι δεν τα έβαλαν με τον Ρετζέπ Ταγίπ Ερντογάν και τον Μεβλούτ Τσαβούσογλου. Προτίμησαν τον πιο εύκολο στόχο και έριξαν πυρά κατά της τουρκικής πρεσβείας.Η τουρκική πρεσβεία στην Αθήνα που το περασμένο Σάββατο (25.3.2023) έστειλε ευχές στην Ελλάδα για την 25η Μαρτίου με ανάρτησή της στο twitter, όπου ανέφερε: «Συγχαίρουμε τον λαό και την κυβέρνηση της Ελληνικής Δημοκρατίας για την Εθνική τους Εορτή».We congratulate the people and the Government of the #HellenicRepublic on the occasion of their National Day. pic.twitter.com/PBm74uj3Fv— Turkish Embassy in Athens (@TC_Atina) March 25, 2023We congratulate the people and the Government of the #HellenicRepublic on the occasion of their National Day. pic.twitter.com/PBm74uj3FvΟ Τζεμ Γκιουρντενίζ χαρακτήρισε την ανάρτηση της τουρκικής πρεσβείας «ντροπιαστική». Μάλιστα είπε πως αρχικά πίστεψε πως πρόκειται για ψεύτικο λογαριασμό.«Η πρεσβεία μας στην Αθήνα γιορτάζει την απελευθέρωση της Ελλάδας από την τουρκική κυριαρχία. Αποτελεί ντροπή. Καμία αμοιβαιότητα. Η Ελλάδα δεν μεταδίδει ανάλογα μηνύματα στις Εθνικές Εορτές της Τουρκίας. Τότε γιατί το κάνει η πρεσβεία μας;» διερωτάται ο απόστρατος ναύαρχος.«Ο Μάρτιος του 1821 που τιμάται ως η ημέρα ανεξαρτησίας από την Ελλάδα, μας θυμίζει τις σφαγές που έγιναν κατά των Τούρκων. Συμμορίες πολιόρκησαν την Τρίπολη, η οποία κατείχε σημαντικό στρατηγικό ρόλο στον Μοριά. Η βάρβαρη δολοφονία δεκάδων χιλιάδων Τούρκων, Εβραίων και Αλβανών αποτελεί μελανό σημείο στην ιστορία, γνωστή ως ‘‘Σφαγή της Τριπολιτσάς’’» συμπλήρωσε προκλητικά ο Γκιουρντενίζ.Cem Gürdeniz: Utanç verici… Türk büyükelçilikten tepki çeken ‘Yunanistan’ paylaşımı https://t.co/dc58hKolrv pic.twitter.com/nJ6emyHBUW— Veryansıntv.com (@veryansintvcom) March 26, 2023Cem Gürdeniz: Utanç verici… Türk büyükelçilikten tepki çeken ‘Yunanistan’ paylaşımı https://t.co/dc58hKolrv pic.twitter.com/nJ6emyHBUWΣτο ίδιο μήκος κύματος ήταν και ο Τζιχάντ Γιαϊτζί. Με σειρά αναρτήσεών στις σελίδες κοινωνικής δικτύωσης του Κέντρου Ναυτικών και Παγκόσμιων Στρατηγικών του Πανεπιστημίου Μπαχτσεσεχίρ, που διευθύνει, έριξε βολές κατά της τουρκικής πρεσβείας στην Αθήνα.«Είναι περίεργο το συγχαρητήριο tweet της Πρεσβείας μας στην Αθήνα που συγχαίρει την Ελλάδα, η οποία κήρυξε την ημέρα της γενοκτονίας των Τούρκων εθνική επέτειο. Από την άλλη πλευρά η Ελλάδα είχε διαμαρτυρηθεί πετυχαίνοντας να διαγραφεί tweet του ΝΑΤΟ, για τον εορτασμό στις 30 Αυγούστου της Ημέρα της Νίκης από την Τουρκία. Η αιματηρή ανεξαρτησία της Ελλάδας, που έγινε το κύριο κέντρο εξέγερσης και σφαγής κατά των Τούρκων μέχρι τις αρχές του 19ου αιώνα», ανέφερε ο Τζιχάντ Γιαϊτζί.https://twitter.com/turkdegs/status/1640029150084751361?s=20«Η 25η Μαρτίου δεν είναι ημέρα ανεξαρτησίας, είναι ημέρα γενοκτονίας. Είναι μεγάλη ντροπή για την ανθρωπότητα να υμνείται, να δοξάζεται και να γιορτάζεται αυτή η ημέρα της γενοκτονίας», συμπλήρωσε ο Τούρκος απόστρατος Ναύαρχος."
newsit.gr,https://www.newsit.gr/kosmos/tourkia-spasame-ta-desma-me-tin-metatropi-tis-agias-sofias-se-tzami-eipe-o-retzep-tagip-erntogan/3736416/,"Τουρκία: «Σπάσαμε τα δεσμά με την μετατροπή της Αγίας Σοφίας σε τζαμί», είπε ο Ρετζέπ Ταγίπ Ερντογάν",18:05 09/03/2023, Νεα προκληση Ερντογαν: «Σπασαμε τα δεσμα με την μετατροπη της Αγιας Σοφιας σε τζαμι»,"Στην Τουρκία ο Ρετζέπ Ταγίπ Ερντογάν άρχισε πάλι της προκλήσεις και σε ένα εθνικιστικό και ανθελληνικό κρεσέντο είπε ότι η κυβέρνησή του έκανε «κομμάτια τα δεσμά» με την μετατροπή της Αγίας Σοφίας σε τζαμί και επισήμανε ότι το ιστορικό μνημείο της Ορθοδοξίας και της ανθρωπότητας είναι «κληρονομιά από την άλωση» της Κωνσταντινούπολης.Η πρόκληση για την Αγία Σοφία ήρθε δυο μόλις μέρες μετά την επιστολή που είχε στείλει ο Ρετζέπ Ταγίπ Ερντογάν στον Κυριάκο Μητσοτάκη με ευχές για την 25η Μαρτίου και εν μέσω μιας περιόδου που οι σχέσεις της Τουρκίας με την χώρα μας έδειχναν να έχουν εξομαλυνθεί.Όπως μετέδωσε από την Κωνσταντινούπολη ο ανταποκριτής του ΣΚΑΪ, Μανώλης Κωστίδης, ο πρόεδρος της Τουρκίας, Ρετζέπ Ταγίπ Ερντογάν μίλησε για την μετατροπή της Αγίας Σοφίας σε τζαμί και είπε ότι η κίνηση αυτή έδειξε στον κόσμο την πολιτική και οικονομική ανεξαρτησία της χώρας του.«Εμείς βάλαμε την υπογραφή για να ανοίξει την Αγία Σοφία ως τζαμί. Μετά από 86 χρόνια νοσταλγίας, επέστρεψε στην πραγματική της εικόνα και πάντα σύμφωνα με την διαθήκη του Μωάμεθ του Πορθητή. Αυτό το βλέπω πως μια ενέργεια που έσπασε τα δεσμά που είχε ο λαός μας και τα έκανε κομμάτια», είπε ο πρόεδρος της Τουρκίας.Και συμπλήρωσε: «Η Αγία Σοφία είναι κληρονομιά της Άλωσης. Αυτήν την επαναφέραμε με τις προσευχές του Μωάμεθ και τους ήχους των ιμάμηδων. Με αυτόν τον τρόπο η Τουρκία σε παγκόσμιο επίπεδο επικύρωσε την οικονομική και πολιτική της ανεξαρτησία. Δοξάζω τον Θεό που μας αξίωσε να ανοίξουμε και πάλι την Αγιά Σοφιά σαν ένα ιερό βιβλίο».Την ίδια στιγμή ο Ρετζέπ Ταγίπ Ερντογάν προσπάθησε να δείξει και την στρατιωτική ισχύ της Τουρκίας ποζάροντας μπροστά από ένα από τα νέα μη επανδρωμένα μαχητικά Kizil Elma. Τα μαχητικά αυτά τα φτιάχνει μάλιστα, η εταιρεία του γαμπρού του. Η αντιπολίτευση πάντως, ξεσηκώθηκε και μίλησε για νέο σόου.Başkan Recep Tayyip Erdoğan, ziyaret ettiği Özdemir Bayraktar Milli Teknoloji Merkezi'nde, Bayraktar Kızılelma İnsansız Savaş Uçağı ve Bayraktar TB3 SİHA önünde hatıra fotoğrafı çektirdi.— Sabah (@sabah) March 27, 2023Başkan Recep Tayyip Erdoğan, ziyaret ettiği Özdemir Bayraktar Milli Teknoloji Merkezi'nde, Bayraktar Kızılelma İnsansız Savaş Uçağı ve Bayraktar TB3 SİHA önünde hatıra fotoğrafı çektirdi.Η εικόνα προβλήθηκε φυσικά στα τουρκικά ΜΜΕ και μάλιστα το τηλεοπτικό δίκτυο, Haber την παρουσίασε σαν έκτακτη είδηση.«Μια είδηση της τελευταίας στιγμής καθώς ο πρόεδρο Ρετζέπ Ταγίπ Ερντογάν δημοσίευσε μια φωτογραφία του στο Twitter. Υπάρχει και η τουρκική σημαία. Στο μήνυμα του ο πρόεδρος ποζάρει μπροστά στο Kizil Elma. Ουσιαστικά αυτό που βρίσκεται πίσω από τον πρόεδρο Ερντογάν είναι το πρώτο εθνικής κατασκευής μη επανδρωμένο μαχητικό της Τουρκίας» σχολίασε η Τουρκάλα δημοσιογράφος του καναλιού."
newsit.gr,https://www.newsit.gr/kosmos/tourkia-poios-minxaouzen-o-erntogan-erikse-themelia-se-anyparkto-nosokomeio/3736402/,Τουρκία: Ποιος Μινχάουζεν; Ο Ερντογάν! – Έριξε θεμέλια σε ανύπαρκτο νοσοκομείο,18:05 09/03/2023, Ποιος Μινχαουζεν; Ο Ερντογαν – Εριξε θεμελια σε ανυπαρκτο νοσοκομειο,"την Τουρκία ο Ρετζέπ Ταγίπ Ερντογάν δείχνει να έχει ξεπεράσει ακόμα και τον Βαρόνο Μινχάουζεν, καθώς σε ένα επικό προεκλογικό σόου που είχε στήσει, έριξε ψεύτικα θεμέλια σε ένα ανύπαρκτο νοσοκομείο στο Χατάι.Το ωραίο είναι ότι ο πρόεδρος της Τουρκίας, Ρετζέπ Ταγίπ Ερντογάν στον πύρινο λόγο που έβγαλε στην υποτιθέμενη ανέγερση του νοσοκομείου φώναζε με στόμφο: «Όπως βλέπετε δεν μιλάμε για κατασκευές με άμμο θαλάσσης! Είναι με τσιμέντο με χάλυβα! Εμείς κάνουμε σωστές κατασκευές»!Όπως μετέδωσε από την Κωνσταντινούπολη ο ανταποκριτής του ΣΚΑΪ, Μανώλης Κωστίδης, λίγα λεπτά μετά την ολοκλήρωση της παρουσίασης, αποδείχθηκε ότι η τελετή που είχε στήσει ο Ρετζέπ Ταγίπ Ερντογάν ήταν… μαϊμού.Τα συνεργεία έριχναν μπετό στη μέση του πουθενά και φυσικά δεν υπήρχε τίποτα που να δείχνει ότι θα χτιστεί νοσοκομείο και μάλιστα σε μια… ταλαιπωρημένη περιοχή, που ισοπεδώθηκε από τον πρόσφατο φονικό σεισμό στην Τουρκία και πλήρωσε βαρύ φόρο αίματος.“Deniz kumu değil haaa!Mıcırıyla, çimentosuyla, demirleriyleDört dörtlük adımları atıyoruz”Her işleri yalan.Her işleri dolan.Artık utanma duygularını da,Tamamen kaybettiler.Beyin ölümü gerçekleşmiş bu hükümetten kurtulmaya 48 gün kaldı. pic.twitter.com/Yv7h8p9qnW— Faik Öztrak (@faikoztrak) March 26, 2023“Deniz kumu değil haaa!Mıcırıyla, çimentosuyla, demirleriyleDört dörtlük adımları atıyoruz”Her işleri yalan.Her işleri dolan.Artık utanma duygularını da,Tamamen kaybettiler.Beyin ölümü gerçekleşmiş bu hükümetten kurtulmaya 48 gün kaldı. pic.twitter.com/Yv7h8p9qnWΤα αποκαλυπτήρια της ψεύτικης τελετής θεμελίωσης που έκανε ο Ρετζέπ Ταγίπ Ερντογάν αποδείχτηκαν λίγο μετά τον πύρινο λόγο του.Το τηλεοπτικό δίκτυο της Τουρκίας «HALK TV» ξεγύμνωσε την ψεύτικη τελετή δείχνοντας την πραγματική εικόνα δείχνοντας ότι δεν υπήρχαν θεμέλια. Κάποιοι είχαν ανοίξει απλά μια τετράγωνη τρύπα στη γη, προκειμένου να φανεί ότι ήταν θεμέλια.Στο τηλεοπτικό κανάλι τονίστηκε πικρόχολα: «Αυτά εδώ είναι τα θεμέλια ενός νοσοκομείου!! Βέβαια μόλις αποκαλύφθηκαν αυτές οι εικόνες, αυτά τα θεμέλια αποσύρθηκαν!Εδώ πια δεν μπορούν να κάνουν και σοβαρές παρουσιάσεις και κάνουν τέτοιου είδους τελετές θεμελίωσης»."
newsit.gr,https://www.newsit.gr/kosmos/tourkikes-ekloges-o-erntogan-den-mporei-na-einai-ypopsifios-dilonei-proin-proedros-tou-YSK/3736293/,Τουρκικές εκλογές: «Ο Ερντογάν δεν μπορεί να είναι υποψήφιος» δηλώνει πρώην πρόεδρος του YSK,18:05 09/03/2023, Δηλωση «βομβα» απο πρωην προεδρο του YSK - «Ο Ερντογαν δεν μπορει να ειναι υποψηφιος» στις τουρκικες εκλογες,"Ο πρώην πρόεδρος του Ανώτατου Εκλογικού Συμβουλίου (YSK) της Τουρκίας, Τουφάν Αλγκάν, δήλωσε ότι ο Ρετζέπ Ταγίπ Ερντογάν δεν μπορεί να είναι υποψήφιος για τρίτη φορά σε εκλογική διαδικασία, σχολιάζοντας τις επερχόμενες προεδρικές εκλογές στη γειτονική χώρα.Σαν «βόβμα» έπεσαν στην Τουρκία οι δηλώσεις του Αλγκάν για τον Ρετζέπ Ταγίπ Ερντογάν και τις επερχόμενες προεδρικές εκλογές, καθώς ο δημοσιογράφος της τουρκικής εφημερίδας «Yeniçağ», Ορχάν Ουγουρλούογλου, επικοινώνησε μαζί του για να πάρει ένα σχόλιο σχετικά με αυτές.Ωστόσο, ο Τουφάν Αλγκάν έκρυβε… εκπλήξεις και προκάλεσε αίσθηση με την απάντησή του ότι ο νυν Τούρκος πρόεδρος δεν μπορεί να είναι υποψήφιος στις εκλογές της 14ης Μαΐου, αφού ήδη έχει εκλεγεί πρόεδρος δύο φορές το 2014 και το 2018.«Ο ηγέτης του CHP, Κεμάλ Κιλιτσντάρογλου, ανέφερε επίσης ότι ο Ερντογάν δεν μπορεί να είναι υποψήφιος για τρίτη φορά. Με βάση την εμπειρία μου και σχετικά με αυτό που ρωτήσατε, νομίζω ότι δεν θα είναι υποψήφιος για τρίτη φορά», δήλωσε ο Τουφάν Αλγκάν και διευκρίνισε: «Ωστόσο, εάν η Εθνοσυνέλευση προκηρύξει πρόωρες εκλογές, θα μπορεί να είναι υποψήφιος.Πάντως, όπως αναφέρει και η αγγλική έκδοση της εφημερίδας Duvar, το Ανώτατο Εκλογικό Συμβούλιο της Τουρκίας είχε επικυρώσει ομόφωνα το αίτημα του Ρετζέπ Ταγίπ Ερντογάν να είναι υποψήφιος για την προεδρία στις εκλογές της 14ης Μαΐου.Μάλιστα, ο Τουφάν Αλγκάν δεν έμεινε μόνο στις φετινές εκλογές αλλά υπενθύμισε και το συμβάν του 2002, όταν είχε τεθεί το ζήτημα για τον Ερντογάν, αν θα μπορούσε να είναι βουλευτής στις εκλογές της 3ης Νοεμβρίου. Σημειώνεται ότι ο Αλγκάν διετέλεσε επικεφαλής του Ανώτατου Εκλογικού Συμβουλίου μεταξύ 1996 και 2004.Σύμφωνα με το άρθρο 11 για την εκλογή στο Κοινοβούλιο, όσοι έχουν καταδικαστεί με το άρθρο 312 του Ποινικού Κώδικα της Τουρκίας δεν μπορούν να εκλεγούν βουλευτές. Αλλά, τότε ο Ερντογάν είχε αυτο-οριστεί ως πρώτος υποψήφιος στην πρώτη εκλογική περιφέρεια της Κωνσταντινούπολης και πρώτος στον εκλογικό κατάλογο.Γι’ αυτό και κατάφερε να μπει στην προσωρινή λίστα για το Κοινοβούλιο, όμως το ζήτημα αν μπορεί να είναι υποψήφιος βουλευτής ή όχι υπήρχε ακόμα. Μάλιστα, στο τότε 7μελές Ανώτατο Εκλογικό Συμβούλιο, οι ψήφοι ήταν τρεις υπέρ και τρεις κατά.Αν και τότε ο Αλγκάν ψήφισε πως δεν μπορεί να είναι υποψήφιος ο Ερντογάν ούτε η κυβέρνηση ούτε η αντιπολίτευση έθεσαν κάποια ένσταση για τους εκλογικούς καταλόγους και έτσι δεν συνέβη κάτι."
newsit.gr,https://www.newsit.gr/politikh/ellinotourkika-to-timing-pou-o-erntogan-allakse-stasi-apenanti-ston-mitsotaki/3735892/,Ελληνοτουρκικά: Το timing που ο Ερντογάν άλλαξε στάση απέναντι στον Μητσοτάκη,18:05 09/03/2023, Το timing που ο Ερντογαν αλλαξε σταση απεναντι στον Μητσοτακη - Γιατι εκανε τωρα στροφη 180 μοιρων,"Πριν από έναν χρόνο, ανήμερα της 25ης Μαρτίου, καταγράφηκαν 21 τουρκικές παραβιάσεις πάνωαπό το Βορειοανατολικό, Κεντρικό και Νοτιοανατολικό Αιγαίο. Χθες, ύστερα από πολλούς μήνες έντασης και προκλήσεων, η Τουρκία έκανε… στροφή 180 μοιρών, με τον Ρετζέπ Ταγίπ Ερντογάν και τον Μεβλούτ Τσαβούσογλου να στέλνουν ευχετήριες επιστολές για την εθνική μας γιορτή, προς τον Κυριάκο Μητσοτάκη και τον Νίκο Δένδια αντίστοιχα.Τουρκικές διπλωματικές πηγές μιλώντας χθες στο newsit.gr επιβεβαίωσαν την αλλαγή στάση της Άγκυρας, ωστόσο η Αθήνα από την πλευρά της διατηρεί τις επιφυλάξεις της και περιμένει να δει κατά πόσο θα συνεχιστεί αυτό το καλό κλίμα.Το timing που ο Ρετζέπ Ταγίπ Ερντογάν άλλαξε στάση απέναντι στον Κυριάκο Μητσοτάκη δεν είναι τυχαίο. Άλλωστε, έχει αποδείξει πως κλιμακώνει και αποκλιμακώνει την ένταση με την Ελλάδα, ανάλογα με το… συμφέρον του και τις πολιτικές συγκυρίες.Πριν από έξι ημέρες, λοιπόν, η Διεθνής Διάσκεψη Δωρητών που διοργανώθηκε από την Κομισιόν και τη Σουηδική Προεδρία της ΕΕ, στις Βρυξέλλες, δεσμεύθηκε για τη διάθεση 6,05 δισ. ευρώ για τους σεισμόπληκτους της Τουρκίας, ενώ πριν από τρεις ημέρες ο υπουργός Εξωτερικών των ΗΠΑ, Άντονι Μπλίνκεν, ξεκαθάρισε ότι μπορεί να υπάρξει συμφωνία για την πώληση των F-16 στη γειτονική χώρα, υπό την προϋπόθεση ότι δεν θα χρησιμοποιηθούν για την απειλή βασικών συμμάχων και εταίρων των ΗΠΑ, όπως στην περίπτωση της Ελλάδας, της Κύπρου και της βόρειας Συρίας.Συνεπώς, η περίοδος… μηδενικών προκλήσεων από την πλευρά της Τουρκίας – όπως επιβεβαίωσε και ο υπουργός Εξωτερικών, Νίκος Δένδιας, σε συνέντευξη του- είναι πιθανό να αποδειχθεί εξαιρετικά ωφέλιμη για τον Ρετζέπ Ταγίπ Ερντογάν, και μάλιστα εν μέσω προεκλογικής περιόδου."
newsit.gr,https://www.newsit.gr/politikh/pos-vlepei-i-athina-tin-epithesi-filias-tis-agkyras-tourkikes-diplomatikes-piges-miloun-sto-newsit-gr/3735639/,Πως βλέπει η Αθήνα την «επίθεση» φιλίας της Άγκυρας – Τουρκικές διπλωματικές πηγές μιλούν στο newsit.gr,18:05 09/03/2023, Πως βλεπει η Αθηνα την «επιθεση» φιλιας της Αγκυρας – Τουρκικες διπλωματικες πηγες μιλουν στο newsit.gr,"Σχεδόν δέκα μήνες μετά το “Μητσοτάκης γιοκ”, ο πρόεδρος της Τουρκίας, Ρετζέπ Ταγίπ Ερντογάν, άπλωσε χέρι φιλίας στον Έλληνα πρωθυπουργό, ανήμερα της 25ης Μαρτίου, ενώ ανάλογη κίνηση έκανε ο Μεβλούτ Τσαβούσογλου προς τον Νίκο Δένδια.Η Αθήνα καλοδέχτηκε αυτή την κίνηση – έκπληξη από την πλευρά της Τουρκίας ωστόσο διατηρεί τις επιφυλάξεις της και περιμένει να δει κατά πόσο θα συνεχιστεί αυτό το καλό κλίμα. Την ίδια στιγμή τουρκικές διπλωματικές πηγές μιλώντας στο newsit.gr επιβεβαιώνουν την αλλαγή στάση της Άγκυρας και εκφράζουν την αισιοδοξία πως Ελλάδα και Τουρκία θα έρθουν ξανά κοντά και θα συνεχιστούν ο διάλογος και η ανταλλαγή απόψεων μεταξύ των δυο χωρών.Χαρακτηριστικό είναι πως σε μία ημέρα με ιδιαίτερο συμβολισμό, ο πρόεδρος της Τουρκίας, Ρετζέπ Ταγίπ Ερντογάν, έστειλε στον Κυριάκο Μητσοτάκη επιστολή με ευχές για την εθνική μας γιορτή, τονίζοντας πως “είμαι πεπεισμένος ότι η σχέση και συνεργασία μεταξύ των χωρών μας θα αναπτυχθούν περαιτέρω με τις κοινές μας προσπάθειες την προσεχή περίοδο”.Νωρίτερα, είχε δοθεί στη δημοσιότητα, η επιστολή του Τούρκου υπουργού Εξωτερικών, Μεβλούτ Τσαβούσογλου, στο Νίκο Δένδια, στην οποία -μεταξύ άλλων- δήλωσε σίγουρος ότι το θετικό κλίμα στις διμερείς σχέσεις Ελλάδας – Τουρκίας, θα διατηρηθεί.Οι φονικοί σεισμοί, που ισοπέδωσαν έντεκα επαρχίες της Τουρκίας, στις 6 Φεβρουαρίου και κόστισαν τις ζωές χιλιάδων ανθρώπων, αποτέλεσαν την αφορμή για να… σπάσει ο πάγος μεταξύ Ελλάδας – Τουρκίας. Η χώρα μας κινητοποιήθηκε άμεσα και έστειλε ανθρωπιστική βοήθεια στις πληγείσες περιοχές, ενώ οι εικόνες Ελλήνων και Τούρκων διασωστών να αγκαλιάζονται συγκινημένοι έκαναν τον γύρο της Ευρώπης.Το μεγάλο βήμα έγινε με την ολιγόωρη επίσκεψη του Νίκου Δένδια στην Αντιόχεια, όπου συναντήθηκε με τον Μεβλούτ Τσαβούσογλου. Η λέξη “φίλος” ακούστηκε ξανά -μετά από πολύ καιρό- στις δηλώσεις του Τούρκου υπουργού Εξωτερικών.“Αμέσως μετά την τραγωδία των σεισμών στην Τουρκία και την επίσκεψή μου εκεί, η τουρκική παραβατικότητα έχει μετατραπεί σε κάτι το ανύπαρκτο. Δεν υπάρχουν παραβιάσεις στο Αιγαίο, δεν υπάρχουν υπερπτήσεις, δεν υπάρχει τοξική διατύπωση λόγου, δεν υπάρχει λεκτική επιθετικότητα, δεν υπάρχει απειλή χρήσης βίας”, παραδέχθηκε ο Νίκος Δένδιας σε συνέντευξη του στην εφημερίδα “Πρώτο Θέμα”.Ο Ρετζέπ Ταγίπ Ερντογάν έχει αποδείξει πως κλιμακώνει και αποκλιμακώνει την ένταση με την Ελλάδα, ανάλογα με το… συμφέρον του και τις πολιτικές συγκυρίες. Οι δημοσκοπήσεις δείχνουν ότι ο Τούρκος πρόεδρος χάνει συνεχώς έδαφος, με αναλυτές να εκτιμούν ότι στις εκλογές του Μαΐου ο Ερντογάν απειλείται από τον Κεμάλ Κιλιτσντάρογλου, μετά τη συμμαχία των “έξι”.Τι θα σημαίνει για την Ελλάδα, η νίκη του Κιλιτσντάρογλου; Φαίνεται ότι δεν θα αλλάξουν πολλά πράγματα. Θυμίζουμε ότι τον Ιούλιο του 2022, ο υποψήφιος πρόεδρος της αντιπολίτευσης, ζητούσε από τον Ερντογάν, ούτε λίγο ούτε πολύ, να εισβάλλει στην Ελλάδα, ευθυγραμμιζόμενος με το αφήγημα περί στρατιωτικοποίησης νησιών. Κατηγόρησε μάλιστα τον Ερντογαν, ότι είναι μόνο λόγια σε αντίθεση με τον Μπουλέντ Ετσεβίτ που είχε εισβάλει στην Κύπρο.Νωρίτερα, ο Κιλιτσντάρογλου, σε άλλο ένα παραλήρημά του, είχε κατηγορήσει τον Ερντογάν για ελαστικότητα απέναντι στην Ελλάδα αποκαλώντας τον νταή και πως δεν κάνει τίποτα για τα νησιά «υπό κατοχή»."
newsit.gr,https://www.newsit.gr/politikh/nikos-dendias-anyparkti-i-tourkiki-paravatikotita-meta-tin-episkepsi-mou-ekei/3735659/,Νίκος Δένδιας: Ανύπαρκτη η τουρκική παραβατικότητα μετά την επίσκεψή μου εκεί,18:05 09/03/2023, Νικος Δενδιας: Ανυπαρκτη η τουρκικη παραβατικοτητα μετα την επισκεψη μου εκει,"Η παραβατικότητα της Τουρκίας «έχει μετατραπεί σε κάτι το ανύπαρκτο» διαπιστώνει ο υπουργός Εξωτερικών, Νίκος Δένδιας, σχολιάζοντας τη νέα πραγματικότητα στις σχέσεις της Ελλάδας με τη γειτονική χώρα, αφού «έχουν μεταβληθεί οι παράμετροι της τουρκικής συμπεριφοράς απέναντί μας».Μιλώντας στην εφημερίδα «Πρώτο Θέμα», ο Νίκος Δένδιας δηλώνει ότι «αμέσως μετά την τραγωδία των σεισμών στην Τουρκία και την επίσκεψή μου εκεί, η τουρκική παραβατικότητα έχει μετατραπεί σε κάτι το ανύπαρκτο. Δεν υπάρχουν παραβιάσεις στο Αιγαίο, δεν υπάρχουν υπερπτήσεις, δεν υπάρχει τοξική διατύπωση λόγου, δεν υπάρχει λεκτική επιθετικότητα, δεν υπάρχει απειλή χρήσης βίας».Τη νέα αυτή πραγματικότητα, κατά τον υπουργό Εξωτερικών, αποτυπώνει η Κοινή Δήλωση Ελλάδας – Τουρκίας μετά την 4η Συνάντηση Θετικής Ατζέντας, η οποία πραγματοποιήθηκε στην Άγκυρα στις 22 Μαρτίου, όπως άλλωστε και η πρόσφατη συνάντησή του με τον Τούρκο ομόλογό του, Μεβλούτ Τσαβούσογλου, στις Βρυξέλλες.Παράλληλα, διαβεβαιώνει ότι η ελληνική κυβέρνηση έχει πλήρη επίγνωση των δυσκολιών των ελληνοτουρκικών σχέσεων και προσβλέπει στο ότι η Τουρκία θα ανταποκριθεί με συνέπεια και με καλή πίστη, σε σχέση με τις νέες προοπτικές που διαφαίνονται για μία ευοίωνη πορεία στις διμερείς μας σχέσεις, όχι μόνο στο εγγύς μέλλον, αλλά και μακροπρόθεσμα.Σε αυτό το πλαίσιο, ο Νίκος Δένδιας αφού τονίζει πως η Ελλάδα πάντοτε έλεγε ότι επιδιώκει τον διάλογο κάτω ακριβώς απ’ αυτές τις συνθήκες, διαμηνύει πως «οφείλουμε, έχουμε υποχρέωση, να ανταποκριθούμε σε μια τέτοια τουρκική συμπεριφορά». Σχετικά με το αν διαρκέσει η τουρκική αυτή συμπεριφορά, ο Νίκος Δένδιας απαντά πως δεν μπορεί να το ξέρει και προσθέτει: «Αλλά φανταστείτε πόσο άσχημο θα ήταν εάν η Τουρκία τείνει χείρα συνεννόησης προς την Ελλάδα, η Ελλάδα να την αρνηθεί, δηλαδή να είναι ανακόλουθη με όσα η ίδια έλεγε μέχρι τώρα».Στην κατεύθυνση αυτή, κάνει ιδιαίτερη αναφορά στον «τεράστιο συμβολισμό» της τουρκικής στήριξης στην ελληνική υποψηφιότητα για το Συμβούλιο Ασφαλείας. «Το Συμβούλιο Ασφαλείας των Ηνωμένων Εθνών είναι ό,τι εγγύτερο έχει η ανθρωπότητα σε μια παγκόσμια κυβέρνηση και είναι ακριβώς ο θεματοφύλακας του Καταστατικού Χάρτη των Ηνωμένων Εθνών και του Διεθνούς Δικαίου», υπογραμμίζει.Συνεχίζοντας στο ίδιο μήκος κύματος, κάνει λόγο για παράθυρο ευκαιρίας και επαναλαμβάνει πως «η Ελλάδα είχε απόλυτη υποχρέωση να περάσει μέσα απ’ αυτή την πόρτα που η Τουρκία άνοιξε» προσθέτει: «Αν αυτό θα έχει μια ευτυχή κατάληξη ή είναι απλώς ένα παροδικό φαινόμενο, αυτό μόνο ο χρόνος μπορεί να το δείξει, αλλά θα ήταν ασυγχώρητο από την ελληνική πλευρά να μην επιχειρήσει να αξιοποιήσει αυτήν την αλλαγή».Σε ό,τι αφορά την ελληνική στήριξη στην υποψηφιότητα των Τούρκων για τη θέση του Γενικού Γραμματέα του IMO, «θέση την οποία κατείχε και η Ελλάδα με έναν εξαιρετικό γενικό γραμματέα, τον ναύαρχο Ευθύμη Μητρόπουλο», ο υπουργός Εξωτερικών επισημαίνει πως «είναι η γενική γραμματεία ενός Οργανισμού στον οποίο και εμείς μετέχουμε, στο Εκτελεστικό Συμβούλιο» και πως «είναι κάτι το παντελώς διαφορετικό».Απαντώντας στην κριτική ότι η στήριξη της τουρκικής υποψηφιότητας για τον Διεθνή Οργανισμό Ναυτιλίας είναι εσφαλμένα γενναιόδωρη με δεδομένο ότι η Άγκυρα δεν δέχεται το Διεθνές Δίκαιο της Θάλασσας και έχει κλειστά τα λιμάνια της για τα πλοία με σημαία της Κυπριακής Δημοκρατίας, ο Νίκος Δένδιας αναφέρει ότι σε κάθε σημαντική απόφαση στην εξωτερική μας πολιτική, σε σχεδόν κάθε συμφωνία που κάνει η Ελλάδα, όπως οι συμφωνίες με την Ιταλία, την Αίγυπτο, τη Γαλλία, τα ΗΑΕ, την Αλβανία, υπάρχουν κάποιοι που ισχυρίζονται ότι «έχουμε χάσει».«Στις διεθνείς σχέσεις τα πράγματα δεν λειτουργούν έτσι. Στην πραγματικότητα πρόκειται για μία κατανόηση με ιδιαίτερα θετικό πρόσημο. Πιστεύω ότι είναι αναμφίβολα ένα βήμα το οποίο συμβάλλει στη δημιουργία ενός ηπιότερου κλίματος, που είναι απαραίτητο για να εξομαλυνθούν σε κάποιο βαθμό οι σχέσεις μας. Το αν θα υπάρξει συνέχεια εξαρτάται κατά μεγάλο μέρος από τις περαιτέρω κινήσεις της τουρκικής πλευράς» εξηγεί.Ερωτηθείς αν στόχος της νέας σχέσης αμοιβαίας εμπιστοσύνης με την Τουρκία είναι τα «ήρεμα νερά» μέχρι τις εκλογές στις δύο χώρες ή μπορούμε να προσδοκούμε επίλυση της μοναδικής διαφοράς για οριοθέτηση της υφαλοκρηπίδας στο Αιγαίο, ο Νίκος Δένδιας απαντά πως επιθυμία και στόχος της Ελλάδας είναι η οριοθέτηση υφαλοκρηπίδας και ΑΟΖ με όλες τις γειτονικές χώρες, στη βάση του Διεθνούς Δικαίου και του Διεθνούς Δικαίου της Θάλασσας.«Το πράξαμε με την Ιταλία και την Αίγυπτο, το δρομολογήσαμε με την Αλβανία. Θέλουμε να συνεχίσουμε τον σχετικό διάλογο με τη Λιβύη, μετά τον σχηματισμό δημοκρατικά εκλεγμένης κυβέρνησης στη χώρα αυτή. Και προφανώς θέλουμε να το κάνουμε και με την Τουρκία, μέσα από έναν εποικοδομητικό διάλογο, ο οποίος, επαναλαμβάνω, θα πρέπει να διεξαχθεί στη βάση του Διεθνούς Δικαίου και του Διεθνούς Δικαίου της Θάλασσας» καθιστά σαφές.Μάλιστα, εκφράζει την ελπίδα το κλίμα αλληλεγγύης που αναπτύχθηκε πρόσφατα μεταξύ των δύο κοινωνιών, να συμβάλλει προς αυτή την κατεύθυνση, σημειώνοντας ταυτόχρονα ότι «είναι ακόμα νωρίς για να εξαχθούν ασφαλή συμπεράσματα αν αυτό θα συμβεί». Ωστόσο, αναγνωρίζει «όσα έχουν επιτευχθεί μεταξύ των δύο χωρών την τελευταία περίοδο έχουν τη δική τους αξία, ιδιαίτερα αν αναλογιστούμε που βρισκόμασταν μόλις πριν μερικές εβδομάδες», και τονίζει πως «οφείλουμε να συνεχίσουμε να εργαζόμαστε για την διατήρηση αυτού του κλίματος».Απαντώντας στην ερώτηση αν είναι προτιμότερη η απευθείας συνεννόηση με την Τουρκία για τα φλέγοντα ζητήματα μεταξύ των δύο χωρών ή θεωρεί ως αποτελεσματικότερη την μεσολάβηση φίλων και συμμάχων για τον κατευνασμό του τουρκικού επεκτατισμού, ο υπουργός Εξωτερικών ξεκαθαρίζει πως οι επαφές αυτές και η οποιαδήποτε συζήτηση πρέπει να γίνονται εντός ενός αυστηρού πλαισίου που διέπεται από το Διεθνές Δίκαιο και το Δίκαιο της Θάλασσας. Από εκεί και πέρα, επισημαίνει πως η Ελλάδα, τα τελευταία χρόνια, έχει καταφέρει να καταστήσει τις ελληνοτουρκικές σχέσεις μέρος των ευρω-τουρκικών και αυτό της προσφέρει ένα ευρύτερο πλαίσιο δραστηριοποίησης.Στο σημείο αυτό, κάνει ειδική μνεία στο πλέγμα των σχέσεων και συμμαχιών που έχει διαμορφώσει η χώρα μας με κράτη στην ευρύτερη περιοχή, με τα οποία μοιράζεται κοινές θεωρήσεις. «Κάτι που, κατά τη γνώμη μου, μας παρέχει περαιτέρω εχέγγυα για την αντιμετώπιση των ζητημάτων της περιοχής» υπογραμμίζει και εκφράζει την πεποίθηση ότι «δρώντας από κοινού με έναν ευρύ κύκλο κρατών, συνδιαμορφώνουμε ένα περιβάλλον ασφάλειας και σταθερότητας, ενδυναμώνοντας ταυτόχρονα, τη θέση της χώρας και αυξάνοντας το γεωπολιτικό της αποτύπωμα. Θα ήταν σημαντικό σε αυτόν τον κύκλο να ενταχθεί και η Τουρκία».Ερωτηθείς σχετικά με τις εμφανίσεις υπουργών στα ΜΜΕ, ο Νίκος Δένδιας αναφέρει πως την κυβέρνηση προφανώς τη στηρίζει από την πρώτη μέρα που ανέλαβε καθήκοντα, μέσα σε ένα φοβερά περίπλοκο περιβάλλον στις διεθνείς σχέσεις της χώρας, με τη συγκεκριμένη δραστηριότητα την οποία όλοι γνωρίζουν. «Με τη διεύρυνση των συμμαχιών μας, με τις σημαντικές Συμφωνίες που υπέγραψα, με την επέκταση των χωρικών υδάτων στο Ιόνιο, την οριοθέτηση ΑΟΖ με την Αίγυπτο, την τεράστια αναβάθμιση του διεθνούς ρόλου της χώρας, την παρουσία μας σε όλες τις ηπείρους» όπως εξηγεί.Επιπροσθέτως, επισημαίνει πως «ο ρόλος του υπουργού Εξωτερικών δεν είναι να τσακώνεται στα τηλεοπτικά «παράθυρα» απέναντι στην τοξικότητα του ΣΥΡΙΖΑ, για μια τραγωδία που πρέπει να προκαλεί συντριβή σε όλους μας» και συμπληρώνει ότι ο θεσμικός του ρόλος επιβάλλει λίγα και μετρημένα λόγια. «Σε κάθε περίπτωση, η παράταξη αυτή είναι το σπίτι μου, την υπηρετώ από τα φοιτητικά μου χρόνια και έχω μάθει να πράττω πάντοτε ό,τι είναι εθνικά χρήσιμο» σημειώνει ρητά.Περαιτέρω, αναφερθείς στην τραγωδία των Τεμπών, ο υπουργός Εξωτερικών προτάσσει ότι «οφείλουμε – και στη μνήμη των ανθρώπων που έχασαν τη ζωή τους στο δυστύχημα – να αφουγκρασθούμε την οργή της κοινωνίας και η χώρα να αποκτήσει επιτέλους σύγχρονο σιδηρόδρομο». Ταυτόχρονα, σημειώνει πως η κυβέρνηση έχει ήδη δεσμευθεί σε αυτήν την κατεύθυνση και έχει ανακοινώσει σειρά μέτρων.Η μεταρρύθμιση του «βαθέος κράτους» αδιαμφισβήτητα πρέπει να συνεχισθεί ώστε, μεταξύ όλων των άλλων, να μην αποτελεί τροχοπέδη στην οικονομική και κοινωνική ανάπτυξη, τονίζει και προσθέτει: «Οφείλουμε, επίσης, να ασχοληθούμε επισταμένως με τα προβλήματα που προκάλεσαν και συνεχίζουν να προκαλούν στους καταναλωτές, ιδίως στους οικονομικά αδύναμους, οι αλλεπάλληλες ανατιμήσεις, λόγω των εξωγενών κρίσεων και των κερδοσκοπικών τάσεων.Όπως οφείλουμε να ασχοληθούμε και με την αποτροπή της δημιουργίας ενός νέου κύματος “κόκκινων” δανείων, το οποίο προφανώς δε θα λυθεί από τη συνεχή όχληση των δανειοληπτών από τις εισπρακτικές εταιρείες, ζήτημα το οποίο παρεμπιπτόντως πρέπει να αντιμετωπιστεί. Οι αλλαγές στον εξωδικαστικό μηχανισμό είναι ήδη σε αυτή τη σωστή κατεύθυνση. Οφείλουμε συνολικά να δώσουμε έμφαση σε όλα τα ζητήματα που σχετίζονται με την κοινωνική συνοχή, δεδομένης της αβεβαιότητας που προκαλούν οι εξωγενείς κρίσεις στις οποίες αναφέρθηκα. Όπως έχω ξαναπεί, η Αριστερά – και ιδίως ο ΣΥΡΙΖΑ – δεν έχει το μονοπώλιο της καρδιάς»."
newsit.gr,https://www.newsit.gr/politikh/epistoli-erntogan-se-mitsotaki-me-eyxes-gia-tin-25i-martiou/3735610/,Επιστολή Ερντογάν σε Μητσοτάκη με ευχές για την 25η Μαρτίου,18:05 09/03/2023, Επιστολη Ερντογαν σε Μητσοτακη με ευχες για την 25η Μαρτιου - «Ειμαι πεπεισμενος οτι οι σχεσεις μας θα αναπτυχθουν περαιτερω»,"Λίγες ώρες μετά την επιστολή του υπουργού Εξωτερικών της Τουρκίας, Μεβλούτ Τσαβούσογλου, στο Νίκο Δένδια, με αφορμή τον εορτασμό της 25ης Μαρτίου, έγινε γνωστό ότι και ο πρόεδρος της γειτονικής χώρας, Ρετζέπ Ταγίπ Ερντογάν, έστειλε της ευχές του στον Πρωθυπουργό Κυριάκο Μητσοτάκη.Στην επιστολή του, ο Πρόεδρος της Τουρκίας, Ρετζέπ Ταγίπ Ερντογάν, εκτος από τις ευχές προς τον Πρωθυπουργό και τον ελληνικό λαό, εκφράζει τις ευχαριστίες του προς την κυβέρνηση και τον ελληνικό λαό για την αλληλεγγύη που εκδήλωσαν μετά τους καταστροφικούς σεισμούς που έπληξαν την Τουρκία.“Είμαι πεπεισμένος ότι η σχέση και συνεργασία μεταξύ των χωρών μας θα αναπτυχθούν περαιτέρω με τις κοινές μας προσπάθειες την προσεχή περίοδο”, σημειώνει ο Ταγίπ Ερντογάν.Και καταλήγει: “Δράττομαι της ευκαιρίας να επαναλάβω τις καλύτερές μου ευχές τοσο για την προσωπική σας υγεία και ευημερία όσο και για την υγεία και ευημερία του ελληνικού λαού”."
newsit.gr,https://www.newsit.gr/politikh/o-mevlout-tsavousoglou-esteile-epistoli-me-eyxes-ston-dendia-gia-tin-25i-martiou/3735338/,Ο Μεβλούτ Τσαβούσογλου έστειλε επιστολή με ευχές στον Δένδια για την 25η Μαρτίου,18:05 09/03/2023, Κινηση - εκπληξη Τσαβουσογλου! Ευχετηρια επιστολη σε Δενδια για την 25η Μαρτιου,"Σε μία κίνηση… έκπληξη προχώρησε ο υπουργός Εξωτερικών της Τουρκίας, Μεβλούτ Τσαβούσογλου, ο οποίος έστειλε ευχετήρια επιστολή στο Νίκο Δένδια για την Εθνική Επέτειο της 25ης Μαρτίου.Συγκεκριμένα, σύμφωνα με διπλωματικές πηγές στην επιστολή του ο Τούρκος Υπουργός Εξωτερικών, εκτός από τις ευχές για την 25η Μαρτίου, σημειώνει πως είναι βέβαιος ότι οι σχέσεις καλής γειτονίας οι οποίες υφίστανται αυτή τη στιγμή μεταξύ Ελλάδος και Τουρκίας θα παγιωθούν στο μέλλον.Παράλληλα, δηλώνει αποφασισμένος να συμβάλει περαιτέρω στην τωρινή θετική δυναμική η οποία επικρατεί στις διμερείς σχέσεις Ελλάδος και Τουρκίας.Επιπλέον ο Τούρκος Υπουργός Εξωτερικών, ευχαριστεί για μια ακόμη φορά την ελληνική κυβέρνηση και τον ελληνικό λαό για την αλληλεγγύη και την βοήθεια την οποία προσέφεραν στην Τουρκία μετά τους καταστροφικούς σεισμούς."
newsit.gr,https://www.newsit.gr/kosmos/agkyra-se-menentez-gia-F16-den-paraviazoume-ta-xorika-ydata-kanenos-oi-ipa-einai-o-dyskolos-symmaxos/3735046/,Άγκυρα σε Μενέντεζ για F16: «Δεν παραβιάζουμε τα χωρικά ύδατα κανενός – Οι ΗΠΑ είναι ο δύσκολος σύμμαχος»,18:05 09/03/2023, Αγκυρα σε Μενεντεζ για F16: «Δεν παραβιαζουμε τα χωρικα υδατα κανενος – Οι ΗΠΑ ειναι ο δυσκολος συμμαχος»,"Ο διευθυντής επικοινωνίας του Ρετζέπ Ταγίπ Ερντογάν, Φαχρετίν Αλτούν, απάντησε προκλητικά στον Αμερικανό γερουσιαστή, Μπομπ Μενέντεζ, ο οποίος σε κάθε ευκαιρία εκφράζει την αντίθεση του για την πώληση των F-16 στην Τουρκία.Όπως μεταδίδει ο ανταποκριτής του ΣΚΑΪ στην Κωνσταντινούπολη, Μανώλης Κωστίδης, ο Φαχρετίν Αλτούν ισχυρίστηκε ότι η Τουρκία δεν παραβιάζει τα χωρικά ύδατα ή τον εναέριο χώρο άλλων χωρών. «Μερικοί από τους γείτονές μας έχουν επιδείξει αυτού του είδους τη συμπεριφορά και εμείς πάντα απαντάμε κατάλληλα. Δεν θα επιτρέψουμε παραβίαση της κυριαρχίας μας» αναφέρει, αφήνοντας αιχμές για την Ελλάδα, χωρίς πάντως να την κατονομάζει.«Οι ΗΠΑ είναι ο δύσκολος σύμμαχος» αναφέρει χαρακτηριστικά σε μπαράζ από tweets του, ενώ για το κυπριακό χαρακτηρίζει… ένοχο την ΕΕ.«Είναι λυπηρό να βλέπει κανείς μέλη του Κογκρέσου των ΗΠΑ και αξιωματούχους της αμερικανικής κυβέρνησης να διαιωνίζουν μονόπλευρες απόψεις για τις πολιτικές της Τουρκίας. Οι στρεβλές και βαθιά λανθασμένες αναφορές στις πολιτικές και τις προσεγγίσεις της κυβέρνησής μας έχουν, δυστυχώς, γίνει βασικό στοιχείο των ακροάσεων στο Κογκρέσο των ΗΠΑ. Ας αποδώσουμε ευθέως τα πρωτεία στον γερουσιαστή Μενέντεζ» δηλώνει σκωπτικά.«Η Τουρκία δεν παραβιάζει τα χωρικά ύδατα ή τον εναέριο χώρο άλλων χωρών. Μερικοί από τους γείτονές μας έχουν επιδείξει αυτού του είδους τη συμπεριφορά και εμείς πάντα απαντάμε κατάλληλα. Δεν θα επιτρέψουμε παραβίαση της κυριαρχίας μας. Η Τουρκία δεν παραβιάζει ποτέ την κυριαρχία άλλων χωρών, συμπεριλαμβανομένων των γεωτρήσεων που γίνονται στις Αποκλειστικές Οικονομικές Ζώνες τους, όπως αντίθετα ισχυρίζεστε γερουσιαστή Μενέντεζ».«Το μακροχρόνιο κυπριακό ζήτημα, την επίλυση του οποίου έχει καταστεί σχεδόν αδύνατη, η ΕΕ είναι εδώ ο ένοχος. Η Τουρκία έχει επιδιώξει με συνέπεια να προμηθεύεται οπλικά συστήματα από συμμάχους στο ΝΑΤΟ, συμπεριλαμβανομένων των ΗΠΑ. Απευθυνθήκαμε σε άλλους προμηθευτές μόνο όταν οι επιτροπές του Κογκρέσου των ΗΠΑ, συχνά υπό την ηγεσία σας γερουσιαστή Μενέντεζ, το έκαναν απίστευτα δύσκολο».«Οι κατηγορίες σας περί φυλάκισης δικηγόρων και δημοσιογράφων καθώς και πολιτικών αντιπάλων πριν από τις εκλογές είναι αβάσιμες και παραπλανητικές. Αυτοί οι άνθρωποι κατηγορούνται για εγκλήματα (όπως η τρομοκρατία) που δεν σχετίζονται με το επάγγελμά τους».«Η μη προσχώρηση στις κυρώσεις της ΕΕ κατά της Ρωσίας δεν αποτελεί παραβίαση διεθνών συμφωνιών τις οποίες έχει υπογράψει η Τουρκία. Ίσως έχετε ξεχάσει ότι η Τουρκία δεν είναι μέλος της ΕΕ. Επίσης, έχουμε παράσχει ανθρωπιστική βοήθεια στην Ουκρανία περισσότερο από πολλές χώρες της ΕΕ» πρόσθεσε το «δεξί χέρι» του Ερντογάν. «Έχετε δίκιο ότι η Τουρκία διεξάγει αεροπορικές επιδρομές κατά των YPG/PKK, ‘’εταίρων των ΗΠΑ’’, όπως τους αποκαλείτε, στο Ιράκ και τη Συρία. Οι ΗΠΑ υποστηρίζουν μια τρομοκρατική οργάνωση που πολεμά το τουρκικό κράτος εδώ και περισσότερα από 40 χρόνια. Δεν θα υποχωρήσουμε στον αγώνα μας εναντίον τους» διαμηνύει δε ο Τούρκος αξιωματούχος.«Δεν εμποδίσαμε τη διεύρυνση του ΝΑΤΟ. Αν μη τι άλλο, υπήρξαμε ισχυροί υποστηρικτές της διεύρυνσης του ΝΑΤΟ υποστηρίζοντας την ένταξη της Γεωργίας και της Ουκρανίας στο παρελθόν» σχολιάζει για το θέμα της Σουηδίας και της Φινλανδίας.«Ζητώντας από τη Φινλανδία και τη Σουηδία να καταπολεμήσουν την τρομοκρατία επιδιώξαμε να προστατεύσουμε την κοινή μας ασφάλεια. Το τουρκικό κοινοβούλιο μόλις ενέκρινε την ένταξη της Φινλανδίας, και η Σουηδία μπορεί να φτάσει εκεί σύντομα αυστηροποιώντας τους αντιτρομοκρατικούς νόμους της» υποστηρίζει.«Δεν είμαστε κατακτητές στην Κύπρο όπως ισχυρίζεστε, αλλά προστατεύουμε τους Τουρκοκύπριους. Ο λόγος που αυτό το ζήτημα διαιωνίζεται είναι η μυωπική απόφαση της ΕΕ να δεχθεί την Κύπρο ως μέλος παρά τα αμφισβητούμενα σύνορά της» δηλώνει.Σύμφωνα με την Αλτούν, «η κυβέρνησή μας έχει σημειώσει τη μεγαλύτερη πρόοδο όσον αφορά την απόδοση δικαιωμάτων και ελευθεριών στις θρησκευτικές μειονότητες. Αν κάποιος έχει οποιεσδήποτε αμφιβολίες σχετικά με αυτό, μπορεί απλώς να πάει και να ρωτήσει τους Χριστιανούς και άλλες μειονότητες που ζουν στην Τουρκία».«Η αποκατάσταση της Αγιας Σοφίας ( –Ayasofya) ως τζαμιού είναι εθνική μας κυρίαρχη απόφαση. Οι νομικές διαδικασίες κατά μελών του επιτόπιου προσωπικού που απασχολείται στις διπλωματικές αποστολές των ΗΠΑ στην Τουρκία αφορούν σε δίωξη των ενόχων μιας προδοτικής απόπειρας πραξικοπήματος στη χώρα μας, όποιοι κι αν είναι αυτοί».«Είμαστε απογοητευμένοι και ειλικρινά κουραζόμαστε να ακούμε όλες αυτές τις παραποιημένες παρουσιάσεις και τους ψευδείς ισχυρισμούς για τη χώρα μας γερουσιαστή Μενέντεζ και υπουργέ Μπλίνκεν. Διαπιστώνουμε ότι οι ΗΠΑ είναι ο δύσκολος σύμμαχος σε αρκετές από τις περιφερειακές και ΝΑΤΟϊκές σχέσεις τους, συμπεριλαμβανομένης της δικής μας».«Καλούμε τους πολιτικούς και τους ηγέτες των ΗΠΑ να εγκαταλείψουν τις προκαταλήψεις τους για τη χώρα μας και να υιοθετήσουν μια δίκαιη και ρεαλιστική αξιολόγηση των εκκρεμών ζητημάτων. Παρά τις λανθασμένες αντιλήψεις που είναι κοινός τόπος στην Ουάσιγκτον, είμαστε πάντα έτοιμοι για συνεργασία σε θέματα αμοιβαίου ενδιαφέροντος» καταλήγει ο Αλτούν."
newsit.gr,https://www.newsit.gr/kosmos/i-tourkia-edose-prasino-fos-stin-entaksi-tis-finlandias-sto-nato/3734765/,Η Τουρκία έδωσε «πράσινο φως» στην ένταξη της Φινλανδίας στο ΝΑΤΟ,18:05 09/03/2023, Η Τουρκια εδωσε «πρασινο φως» στην ενταξη της Φινλανδιας στο ΝΑΤΟ,"Η Τουρκία έδωσε το «οκ» για ένταξη της Φινλανδίας στο ΝΑΤΟ, μετά από μήνες αναμονής και διαβουλεύσεων.Όπως δήλωσε η πρωθυπουργός της Φινλανδίας Σάνα Μάριν, η Τουρκία ενημέρωσε ότι θα επικυρώσει την αίτηση για το ΝΑΤΟ.«Είμαστε εν μέσω της διαδικασίας του ΝΑΤΟ. Η Τουρκία ενημέρωσε ότι θα επικυρώσει την αίτησή μας πριν από τις εκλογές. Επίσης και η Ουγγαρία είπε το ίδιο. Νομίζω η ημερομηνία είναι την επόμενη Δευτέρα, αλλά δεν υπήρξε καμία συζήτηση για τη διαδικασία επικύρωσης» ανέφερε η Σάνα Μαρίν ερωτηθείσα σχετικά κατά την άφιξή της για τη δεύτερη ημέρα της Συνόδου Κορυφής στις Βρυξέλλες."
newsit.gr,https://www.newsit.gr/kosmos/mplinken-i-tourkia-prepei-na-parei-ta-F-16/3734292/,Μπλίνκεν: «Η Τουρκία πρέπει να πάρει τα F-16»,18:05 09/03/2023, Μπλινκεν: «Η Τουρκια πρεπει να παρει τα F-16» υπο τον ορο να μην απειλησει την Ελλαδα,"Η Τουρκία «πρέπει να πάρει» τα μαχητικά αεροσκάφη F-16 και τα κιτ εκσυγχρονισμού, δήλωσε σήμερα ο υπουργός Εξωτερικών των ΗΠΑ, Άντονι Μπλίνκεν.Καταθέτοντας ενώπιον της Επιτροπής Εξωτερικών Υποθέσεων της Βουλής των ΗΠΑ, ο Μπλίνκεν ρωτήθηκε για την πώληση αεροσκαφών F-16 στην Τουρκία και τα βήματα που κάνει η κυβέρνηση Τζο Μπάιντεν για να «διασφαλίσει ότι τα αμερικανικά όπλα δεν χρησιμοποιούνται για να απειλήσουν συμμάχους και εταίρους».«Πιστεύουμε ότι η Τουρκία πρέπει να πάρει τα F-16 και το πακέτο εκσυγχρονισμού για τα υπάρχοντα μαχητικά», απάντησε ο Αμερικανός ΥΠΕΞ, προσθέτοντας ότι «πιστεύουμε ότι είναι σημαντικό για το ΝΑΤΟ, σημαντικό για τη συμμαχία».«Ταυτόχρονα, εργαζόμαστε επιμελώς για να διασφαλίσουμε ότι οι όποιες εντάσεις υπάρχουν μεταξύ των συμμάχων του ΝΑΤΟ, στην προκειμένη περίπτωση Ελλάδας και Τουρκίας, θα αμβλυνθούν και ότι δεν θα εμπλακούν σε ενέργειες ή ρητορική που θα αναζωπυρώσει την κατάσταση», πρόσθεσε.«Το επίκεντρο των προσπαθειών μας, είτε είναι με την Τουρκία, είτε με την Ελλάδα, είτε με οποιονδήποτε άλλο σύμμαχο του ΝΑΤΟ, είναι να διασφαλίσουμε ότι διαθέτουν τον εξοπλισμό και την τεχνολογία που χρειάζονται για να είναι πλήρως διαλειτουργικοί», είπε ο Μπλίνκεν ενώπιον της Βουλής.«Ταυτόχρονα, φυσικά, διασφαλίζοντας ότι στο βαθμό που υπάρχουν διαφωνίες μεταξύ τους, ότι οποιοσδήποτε εξοπλισμός ή τεχνολογία παρέχουμε δεν χρησιμοποιείται για την προώθηση αυτών των διαφορών».Κατά την διάρκεια της ίδιας διαδικασίας, ο Πρόεδρος της Επιτροπής Διεθνών Σχέσεων της Γερουσίας των ΗΠΑ Ρόμπερτ Μενέντεζ, έριξε ένα «ηχηρό χαστούκι» στην Τουρκία, αρνούμενος για άλλη μια φορά να εγκρίνει την πώληση των μαχητικών. «Μια χώρα, όπως η Τουρκία, που κάνει τόσες προκλητικές κινήσεις δεν αξίζει να λάβει τα F-16», τόνισε ο Μενέντεζ."
newsit.gr,https://www.newsit.gr/kosmos/tourkia-i-epitropi-eksoterikon-ypotheseon-tou-koinovouliou-enekrine-tin-entaksi-tis-finlandias-sto-nato/3734105/,Τουρκία: Η Επιτροπή Εξωτερικών Υποθέσεων του κοινοβουλίου ενέκρινε την ένταξη της Φινλανδίας στο ΝΑΤΟ,18:05 09/03/2023, Τουρκια: «Πρασινο φως» απο την Επιτροπη Εξωτερικων Υποθεσεων του κοινοβουλιου για την ενταξη της Φινλανδιας στο ΝΑΤΟ,"Η Επιτροπή Εξωτερικών Υποθέσεων του κοινοβουλίου της Τουρκίας ενέκρινε το νομοσχέδιο, με το οποίο επικυρώνεται το αίτημα ένταξης της Φινλανδίας στο ΝΑΤΟ, όπως μετέδωσε η κρατική τηλεόραση TRT Haber.Το νομοσχέδιο θα πρέπει να εγκριθεί και από την ολομέλεια της Εθνοσυνέλευσης.Την περασμένη εβδομάδα ο πρόεδρος της Τουρκίας, Ρετζέπ Ταγίπ Ερντογάν, προανήγγειλε ότι θα επικυρωθεί η ένταξη της Φινλανδίας στο ΝΑΤΟ, όχι όμως και της Σουηδίας.ΠΗΓΗ: ΑΠΕ-ΜΠΕ"
newsit.gr,https://www.newsit.gr/kosmos/epithesi-erntogan-me-kilitsntaroglou-gia-ti-synantisi-tou-me-to-filokourdiko-komma/3733967/,«Επίθεση» Ερντογάν με Κιλιτσντάρογλου για τη συνάντησή του με το φιλοκουρδικό κόμμα,18:05 09/03/2023, «Επιθεση» Ερντογαν με Κιλιτσνταρογλου για τη συναντηση του με το φιλοκουρδικο κομμα,"Ο πρόεδρος της Τουρκίας Ρετζέπ Ταγίπ Ερντογάν επιτέθηκε στον κύριο πολιτικό αντίπαλό του στις επικείμενες εκλογές, επειδή συναντήθηκε με το φιλοκουρδικό αντιπολιτευόμενο Φιλοκουρδικό Κόμμα.Ο Ερντογάν υποστήριξε χθες, Τετάρτη, το βράδυ πως το HDP είναι ο κοινοβουλευτικός βραχίονας μιας «τρομοκρατικής οργάνωσης» και πως ο προεδρικός υποψήφιος Κεμάλ Κιλιτσντάρογλου έκανε το κόμμα αυτό εταίρο στην προεκλογική εκστρατεία του.Ο Ερντογάν έχει επανειλημμένα ταυτίσει το HDP με το Εργατικό Κόμμα του Κουρδιστάν (PKK), κάτι που το HDP απορρίπτει κατηγορηματικά.Το HDP απειλήθηκε με απαγόρευση πριν από τις προεδρικές και βουλευτικές εκλογές εξαιτίας κατηγοριών ότι σχετίζεται με τις τρομοκρατικές δραστηριότητες του PKK.Ο Κιλιτσντάρογλου είναι ο κοινός υποψήφιος έξι αντιπολιτευόμενων κομμάτων.Το HDP δεν περιλαμβάνεται στα κόμματα που υποστηρίζουν ρητά τον Κιλιτσντάρογλου, αν και έχει αρνηθεί να κατεβάσει δικό του υποψήφιο για τις προεδρικές εκλογές της 14ης Μαΐου.Παρατηρητές θεωρούν το γεγονός αυτό ένδειξη ότι το HDP υποστηρίζει σιωπηλά την υποψηφιότητα του Κιλιτσντάρογλου. Οι ψήφοι των υποστηρικτών του HDP μπορεί να έχουν αποφασιστική σημασία στην εκλογική αναμέτρηση.Ο Ερντογάν χαρακτήρισε το HDP «μυστικό εταίρο» της εξακομματικής συμμαχίας. Δημοσκοπήσεις έχουν δείξει πως η επανεκλογή του 69χρονου προέδρου θα είναι δύσκολη , ο οποίος βρίσκεται στην εξουσία εδώ και δύο δεκαετίες."
newsit.gr,https://www.newsit.gr/kosmos/tourkia-seismos-5-3-rixter-stin-kaxramanmaras/3733845/,"Τουρκία: Σεισμός 5,3 Ρίχτερ στην Καχραμάνμαρας",18:05 09/03/2023," Νεος σεισμος στην Τουρκια - 5,3 Ριχτερ στην Καχραμανμαρας","Νέος σεισμός σημειώθηκε στην Τουρκία, και συγκεκριμένα στην πολύπαθη επαρχία της Καχραμάνμαρας.Η Καχραμάνμαρας είναι μια από τις επαρχίες της Τουρκίας η οποία χτυπήθηκε από τους σεισμούς των 7,8 και 7,6 Ρίχτερ στις 6 Φεβρουαρίου, με δεκάδες χιλιάδες νεκρούς και ισοπεδωμένες πόλεις και χωριά.Το επίκεντρο εντοπίζεται στην πόλη Γκοκσούν και το εστιακό βάθος στα 7 χιλιόμετρα."
newsit.gr,https://www.newsit.gr/kosmos/tourkia-proklisi-efimeridas-proskeimenis-ston-kilitsntaroglou-20-nisia-einai-ypo-elliniki-katoxi/3733730/,Τουρκία: Πρόκληση εφημερίδας προσκείμενης στον Κιλιτσντάρογλου – «20 νησιά είναι υπό ελληνική κατοχή»,18:05 09/03/2023, «20 νησια ειναι υπο ελληνικη κατοχη» - Προκαλει τουρκικη εφημεριδα που υποστηριζει τον Κιλιτσνταρογλου,"Προκαλεί εφημερίδα της Τουρκίας, η οποία αναφέρει πως 20 νησιά στο Αιγαίο είναι υπό «ελληνική κατοχή».Μάλιστα η εφημερίδα αυτή που γράφει για τα νησιά στο Αιγαίο, δεν είναι με το μέρος του Ερντογάν αλλά με αυτό του Κιλιτσντάρογλου, ο οποίος εμφανίζεται ως φαβορί για να νικήσει στις προσεχείς εκλογές, κάτι που προκαλεί ανησυχίες για την εξωτερική πολιτική της Τουρκίας με το Κεμαλικό κόμμα στο «τιμόνι».Το κείμενο συνοδεύεται από μια εικόνα του Νίκου Χαρδαλιά, και συγκεκριμένα από τη στιγμή που κόβει την κορδέλα σε εκκλησάκι στα Ψαρά.«20 νησιά είναι υπό κατάληψη, ανάμεσά τους οι Οινούσσες και τα Ψαρά. Όταν η Τουρκία πάλευε με τον σεισμό, η Ελλάδα έριχνε υποθαλάσσιο καλώδιο στις Οινούσσες. Τα Αντίψαρα υπάγονται στην επαρχίας της Σμύρνης. Η Κυβέρνηση έκλεισε τα μάτια και τα τελευταία 20 χρόνια έγινε εισβολή στα νησιά αυτά», γράφει η εφημερίδα Sozcu, σύμφωνα με όσα μετέδωσε ο Μανώλης Κωστίδης."
newsit.gr,https://www.newsit.gr/politikh/tourkia-xastouki-se-erntogan-apo-menentez-kai-mplinken-o-proklitikos-symmaxos-kai-to-den-aksizei-gia-ta-F-16/3733738/,Τουρκία: «Χαστούκι» σε Ερντογάν από Μενέντεζ και Μπλίνκεν – Ο «προκλητικός σύμμαχος» και το «δεν αξίζει» για τα F-16,18:05 09/03/2023, Τουρκια: «Χαστουκι» σε Ερντογαν απο Μενεντεζ και Μπλινκεν – Ο «προκλητικος συμμαχος» και το «δεν αξιζει» για τα F-16,"Ο Γερουσιαστής των ΗΠΑ, Ρόμπερτ Μενέντεζ και ο Αμερικανός υπουργός Εξωτερικών, Άντονι Μπλίνκεν έριξαν ηχηρό χαστούκι σε Τουρκία και Ρετζέπ Ταγίπ Ερντογάν και εξαπέλυσαν μύδρους εναντίον της γειτονικής μας χώρας. Ο πρώτος μάλιστα είπε ότι η Τουρκία «δεν αξίζει τα F-16, ενώ ο Μπλίνκεν χαρακτήρισε τη χώρα «προκλητικό σύμμαχο».Ο Ρόμπερτ Μενέντεζ μιλώντας στη Γερουσία των ΗΠΑ ενώπιον του Άντονι Μπλίνκεν για την Τουρκία άρχισε να απαριθμεί κάποια από τα… ανομήματα των γειτόνων μας υπό την ηγεσία του Ρετζέπ Ταγίπ Ερντογάν και φυσικά μέσα σε αυτά συμπεριέλαβε και τις απειλές κατά της Ελλάδας.Ο Πρόεδρος της Επιτροπής Διεθνών Σχέσεων της Γερουσίας των ΗΠΑ απευθύνθηκε στη συνέχεια στον Άντονι Μπλίνκεν και ρώτησε τον επικεφαλής της αμερικανικής διπλωματίας πώς θα χαρακτήριζε μία τέτοια χώρα.Ο υπουργός Εξωτερικών των ΗΠΑ απάντησε χωρίς περιστροφές για την Τουρκία: «Ένας προκλητικός σύμμαχος», ρίχνοντας χαστούκι στη χώρα και φυσικά και τον ηγέτη της, Ρετζέπ Ταγίπ Ερντογάν.Ο Ρόμπερτ Μενέντεζ συνέχισε ακάθεκτος ανταπαντώντας ότι οι Τούρκοι δεν πρέπει να πάρουν από τις ΗΠΑ τα F-16: «Αυτή η χώρα είναι η Τουρκία. Μια χώρα που κάνει όλα αυτά τα πράγματα δεν αξίζει να λάβει τα F-16».Senator Bob Menendez launches 90 -second long tirade criticising Turkey on everything from human rights, ties w/Greece, delay of NATO expansion & asks “What do you call such a country?” Blinken responds: “A challenging ally.” Menendez says Ankara doesn’t deserve to get the F-16s. pic.twitter.com/kf7gZIrXsU— Hümeyra Pamuk (@humeyra_pamuk) March 22, 2023Senator Bob Menendez launches 90 -second long tirade criticising Turkey on everything from human rights, ties w/Greece, delay of NATO expansion & asks “What do you call such a country?” Blinken responds: “A challenging ally.” Menendez says Ankara doesn’t deserve to get the F-16s. pic.twitter.com/kf7gZIrXsUΟ Ρόμπερτ Μενέντεζ δεν έμεινε μόνο εκεί και συμπλήρωσε: «Δεν ξέρω ποια μηνύματα στέλνουμε στον κόσμο, ότι δηλαδή μπορούν να κάνουν όλα αυτά τα πράγματα αλλά να λάβουν στρατιωτική βοήθεια από τις ΗΠΑ»."
newsit.gr,https://www.newsit.gr/politikh/synantisi-fragkogianni-tsavousoglou-stin-agkyra-meta-to-telos-ton-synomilion-gia-ti-thetiki-atzenta/3733486/,Συνάντηση Φραγκογιάννη – Τσαβούσογλου στην Άγκυρα μετά το τέλος των συνομιλιών για τη θετική ατζέντα,18:05 09/03/2023, Συναντηση Φραγκογιαννη – Τσαβουσογλου στην Αγκυρα μετα το τελος των συνομιλιων για τη θετικη ατζεντα,"Συνάντηση με τον υπουργό Εξωτερικών της Τουρκίας, Μεβλούτ Τσαβούσογλου, είχε ο υφυπουργός Εξωτερικών για την Οικονομική Διπλωματία, Κώστας Φραγκογιάννης, στην Άγκυρα μετά το τέλος των συνομιλιών για τη θετική ατζέντα.Στη συνάντηση παραβρέθηκε και ο ομόλογός του υφυπουργός Εξωτερικών, Μπούρακ Ακσανάρ.Σύμφωνα με διπλωματικές πηγές, ο Μεβλούτ Τσαβούσογλου ζήτησε να ενημερωθεί για τις συνομιλίες που πραγματοποιήθηκαν στην τουρκική πρωτεύουσα και έδειξε την ένθερμη υποστήριξη του στη διαδικασία της θετικής ατζέντας.“Γόνιμη συζήτηση με τον υφυπουργό Εξωτερικών της Ελλάδας Κώστα Φραγκογιάννη, ο οποίος βρίσκεται στην ‘Αγκυρα για την 4η συνάντηση μεταξύ της Τουρκίας και της Ελλάδας για τη θετική ατζέντα” επισημαίνει σε ανάρτησή του στο Twitter ο Μ. Τσαβούσογλου.https://twitter.com/MevlutCavusoglu/status/1638530579367972866?s=20"
newsit.gr,https://www.newsit.gr/politikh/vaggelis-meimarakis-Na-yparksei-synoliki-anagnorisi-ton-genoktonion-tis-tourkias/3733255/,Βαγγέλης Μεϊμαράκης: «Nα υπάρξει συνολική αναγνώριση των γενοκτονιών της Τουρκίας»,18:05 09/03/2023, Βαγγελης Μειμαρακης: «Nα υπαρξει συνολικη αναγνωριση των γενοκτονιων της Τουρκιας»,"Ο αντιπρόεδρος του Ευρωπαϊκού Λαϊκού Κόμματος Βαγγέλης Μεϊμαράκης, προσκάλεσε και φιλοξένησε στο Ευρωπαϊκό Κοινοβούλιο στις Βρυξέλλες, Εκπροσώπους των Ποντίων, Ασσυρίων, Αρμενίων και Μικρασιατών, κατόπιν συνεννόησης με τον Πρόεδρο της Ευξείνου Λέσχης Ευρωπαίων Πολιτών, Στέφανο Τανιμανίδη.Ο Βαγγέλης Μεϊμαράκης ξεκαθάρισε μετά τη συνάντηση ότι στόχος είναι να υπάρξει συνολική αναγνώριση από το Ευρωπαϊκό Κοινοβούλιο της γενοκτονίας όλων αυτών των λαών από την Τουρκία.Στο πλαίσιο της επίσκεψης τους, οι εκπρόσωποι αυτοί είχαν την ευκαιρία να συναντηθούν – με πρωτοβουλία του Βαγγέλη Μεϊμαράκη – για πρώτη φορά με τον Πρόεδρο του Ευρωπαϊκού Λαϊκού Κόμματος, της μεγαλύτερης πολιτικής δύναμης στο Ευρωπαϊκό Κοινοβούλιο, Μάνφρεντ Βέμπερ και να του θέσουν το διαχρονικό ζήτημα της αναγνώρισης της γενοκτονίας των χριστιανικών πληθυσμών από την Οθωμανική Αυτοκρατορία.Ο Πρόεδρος Μάνφρεντ Βέμπερ, ο οποίος γνωρίζει καλά το ζήτημα λόγω σειράς επαφών που είχε το προηγούμενο διάστημα με τον Βαγγέλη Μεϊμαράκη, τόνισε ότι το θέμα αυτό αφορά ιδιαίτερα το ΕΛΚ, το οποίο είναι ένα χριστιανοδημοκρατικό κόμμα που υπερασπίζεται τις εθνικές και θρησκευτικές μειονότητες, ανέφερε ότι είναι μια αδικία που πρέπει να αποκατασταθεί και δήλωσε την αλληλεγγύη και την έμπρακτη στήριξη του ΕΛΚ στον αγώνα τους λέγοντας τη φράση: «Ποτέ Ξανά».Ο κ. Μεϊμαράκης ευχαρίστησε τον Πρόεδρο Weber για το χρόνο του, καθώς και για όλες τις προσπάθειες που έχει κάνει για την προώθηση του δίκαιου αυτού αιτήματος και διαβεβαίωσε τους εκπροσώπους ότι πρόκειται, όχι μόνο για εθνικό, αλλά και για ευρωπαϊκό θέμα.«Δεν θα εγκαταλείψουμε ποτέ την προσπάθεια, ώστε με τον απαιτούμενο συντονισμό να υπάρξει συνολική αναγνώριση της γενοκτονίας από το Ευρωπαϊκό Κοινοβούλιο» δήλωσε χαρακτηριστικά ο Βαγγέλης Μεϊμαράκης."
newsit.gr,https://www.newsit.gr/politikh/i-koini-dilosi-elladas-tourkias-meta-tin-4i-synantisi-thetikis-atzentas-stin-agkyra/3733252/,Η κοινή δήλωση Ελλάδας – Τουρκίας μετά την 4η Συνάντηση Θετικής Ατζέντας στην Άγκυρα,18:05 09/03/2023, Η κοινη δηλωση Ελλαδας – Τουρκιας μετα την 4η Συναντηση Θετικης Ατζεντας στην Αγκυρα,"Σε θετικό κλίμα και με ταύτιση απόψεων για πολλά θέματα, αλλά και για την πρόοδο της συνεργασίας Ελλάδας και Τουρκίας σε πολλούς τομείς έγινε σήμερα (22.3.2023) στην Άγκυρα η συνάντηση του υφυπουργού Εξωτερικών της χώρα μας, Κωνσταντίνου Φραγκογιάννη, και του ομολόγου του, Μπουράκ Ακτσαπάρ.Οι υφυπουργοί Εξωτερικών της Ελλάδας, Κωνσταντίνος Φραγκογιάννης, και της Τουρκίας, Μπουράκ Ακτσαπάρ, συναντήθηκαν στην Άγκυρα, για τον 4o γύρο συζητήσεων επί του Κοινού Σχεδίου Δράσης στο πλαίσιο της Θετικής Ατζέντας μεταξύ των δύο χωρών.Όπως ανέφεραν οι δυο πλευρές σε κοινή τους δήλωση «Κατά τη συνάντηση έγινε αναλυτική ενημέρωση για την πρόοδο που έχει επιτευχθεί στις 25 θεματικές της Θετικής Ατζέντας, όπως η ενίσχυση της συνεργασίας στους τομείς της επιχειρηματικότητας, του τουρισμού, της ενέργειας, των μεταφορών και τηλεπικοινωνιών, των ναυτιλιακών υποθέσεων, των ΤΠΕ, της εκπαίδευσης, της κοινωνικής ασφάλισης, της υγείας και του περιβάλλοντος».Σημειώθηκε δε ότι πολλά θέματα έχουν ολοκληρωθεί με επιτυχία, ενώ έχει επιτευχθεί ικανοποιητική πρόοδος σε αρκετά άλλα.Η συνάντηση έθεσε, επίσης, το πλαίσιο για την οριστικοποίηση σχετικών συμφωνιών που θα μπορούσαν να υπογραφούν κατά την επόμενη συνάντηση υψηλού επιπέδου.Δεδομένης της σημαντικής προόδου που έχει σημειωθεί σε αυτή τη δυναμική και διαρκή διαδικασία, οι δύο πλευρές συμφώνησαν να διερευνήσουν πρόσθετα πεδία συνεργασίας στο πλαίσιο της Θετικής Ατζέντας."
newsit.gr,https://www.newsit.gr/kosmos/tourkia-to-filokourdiko-komma-HDP-den-tha-katevasei-ypopsifio-stis-proedrikes-ekloges/3733118/,Τουρκία: Το φιλοκουρδικό κόμμα HDP δεν θα κατεβάσει υποψήφιο στις προεδρικές εκλογές,18:05 09/03/2023, Το φιλοκουρδικο κομμα HDP δεν θα κατεβασει υποψηφιο στις εκλογες της Τουρκιας,"Το φιλοκουρδικό Δημοκρατικό Κόμμα του Λαού (HDP) και οι σύμμαχοί του δεν θα κατεβάσουν υποψήφιο στις προεδρικές εκλογές της Τουρκίας στις 14 Μαΐου. Αυτό ανακοίνωσε η Περβίν Μπουλντάν, μέλος της προεδρίας του κόμματος που έχει τον ρόλο του ρυθμιστή στις τουρκικές εκλογές, θέτοντας ένα ακόμη πρόσκομμα στις προοπτικές επανεκλογής του προέδρου Ρετζέπ Ταγίπ Ερντογάν.Ανακοινώνοντας την απόφαση που πήρε το φιλοκουρδικό κόμμα για τις εκλογές στην Τουρκία, κατά την διάρκεια συνέντευξης Τύπου, η Περβίν Μπουλντάν δεν αποσαφήνισε αν η περί το HDP συμμαχία θα υποστηρίξει τον υποψήφιο της αντιπολίτευσης και πρόεδρο του Ρεπουμπλικανικού Λαϊκού Κόμματος (CHP) Κεμάλ Κιλιτσντάρογλου μετά την συνάντησή τους το περασμένο σαββατοκύριακο.«Δεν θα παρουσιάσουμε υποψήφιο στις προσεχείς προεδρικές εκλογές. Η Τουρκία έχει ανάγκη την συμφιλίωση, όχι την διαμάχη», είπε η Περβίν Μπουλντάν.Το HDP είναι το τρίτο μεγαλύτερο κόμμα του κοινοβουλίου της Τουρκίας και συγκεντρώνει την υποστήριξη του 10% του εκλογικού σώματος, διαδραματίζοντας ρόλο κλειδί στις προεδρικές εκλογές.Στις προεδρικές εκλογές του 2018 ο υποψήφιος του HDP είχε εξασφαλίσει το 8,4% των ψήφων.Το φιλοκουρδικό κόμμα και τα μικρά κόμματα της αριστεράς που θεωρούνται σύμμαχοί του κρατήθηκαν στο περιθώριο του συνασπισμού της αντιπολίτευσης, στον οποίο συμμετέχουν έξι πολιτικές παρατάξεις.Λιγότερο από οκτώ εβδομάδες πριν από τις προεδρικές εκλογές, η ανακοίνωση του HDP αποτελεί νέο πλήγμα στην υποψηφιότητα του Ρετζέπ Ταγίπ Ερντογάν και τις ελπίδες του για τη επανεκλογή του.Ο Κεμάλ Κιλιτσντάρογλου είχε κατά τους τελευταίους μήνες πληθώρα επαφών με το HDP. Χθες (22.3.2023), είχε συνάντηση με τα δύο μέλη της προεδρίας του, τον Μιδάτ Σαντζάρ και την Περβίν Μπουλντάν. Κατά την διάρκεια της συνομιλίας τους δεσμεύθηκε να επιλύσει το «κουρδικό ζήτημα», εάν εκλεγεί.Ο Κεμάλ Κιλιτσντάρογλου κατήγγειλε τις «διακρίσεις» κατά της κουρδικής γλώσσας στην Τουρκία, καθώς και την αντικατάσταση στις επαρχίες της νοτιοανατολικής Τουρκίας, όπου οι Κούρδοι αποτελούν την πλειονότητα του πληθυσμού, δεκάδων δημάρχων του HDP από διοικήσεις που διορίσθηκαν από την τουρκική κυβέρνηση.Η Αγκυρα κατηγορεί το HDP για σχέσεις με το PKK. Το κόμμα απειλείται με απαγόρευση της λειτουργίας του. Ο ηγέτης του Σελαχατίν Ντεμιρτάς βρίσκεται στην φυλακή από το τέλος του 2016 για «τρομοκρατική προπαγάνδα»."
newsit.gr,https://www.newsit.gr/politikh/ellada-tourkia-moratorioum-se-aera-kai-thalassa-den-tha-ginoun-megales-stratiotikes-askiseis-os-to-kalokairi/3732902/,Ελλάδα – Τουρκία: Μορατόριουμ σε αέρα και θάλασσα – Δεν θα γίνουν μεγάλες στρατιωτικές ασκήσεις ως το καλοκαίρι,18:05 09/03/2023, Μορατοριουμ Ελλαδας – Τουρκιας σε αερα και θαλασσα ως το καλοκαιρι,"Η Ελλάδα και η Τουρκία φαίνεται να συμφώνησαν σε ένα άτυπο μορατόριουμ στο Αιγαίο σε αέρα και θάλασσα και έτσι οι δυο χώρες δεν θα κάνουν εθνικής εμβέλειας στρατιωτικές ασκήσεις ως το καλοκαίρι.Η Ελλάδα και η Τουρκία αποφάσισαν – σύμφωνα με ρεπορτάζ της εφημερίδας «Η Καθημερινή» – να ρίξουν τελείως τους τόνους ιδιαίτερα αυτό το χρονικό διάστημα που οι δυο χώρες βρίσκονται εν μέσω προεκλογικής περιόδου. Στο πλαίσιο αυτό αποφασίστηκε να υπάρξει ένα μορατόριουμ στο Αιγαίο και να μην διεξαχθούν καθόλου μεγάλης έκτασης στρατιωτικές ασκήσεις σε αέρα και θάλασσα ως το καλοκαίρι.Έτσι τα επόμενα στάδια των εθνικών ασκήσεων «Αστραπή», «Ορμή», «Βροντή», των οποίων τα πρώτα ετήσια σκέλη ολοκληρώθηκαν στα μέσα Φεβρουαρίου στα δυτικά του Αιγαίου (Μυρτώο, Δυτικές Κυκλάδες, δυτικά Κρήτης), είτε δεν θα πραγματοποιηθούν μέχρι το τέλος του καλοκαιριού, είτε θα περιοριστούν σε γυμνάσια συντήρησης των δυνατοτήτων των πληρωμάτων σε ήδη ανακηρυγμένα και μη αμφισβητούμενα πεδία βολής.Άξιο λόγου είναι επίσης το γεγονός το ότι στη φετινή διεθνή αεροπορική άσκηση «Ηνίοχος 2023» δεν θα συμμετάσχουν δυνάμεις από τις ΗΠΑ και το Ισραήλ, δηλαδή δύο χώρες οι οποίες ευθέως ή εμμέσως επιθυμούν να συνεισφέρουν στη μείωση των εντάσεων ανάμεσα σε Ελλάδα και Τουρκία.Το θερμόμετρο στις σχέσεις Ελλάδας και Τουρκίας είχε φτάσει στα ύψη προ καιρού, αλλά ο φονικός σεισμός που χτύπησε την γειτονική χώρα άλλαξε το σκηνικό. Η άμεση βοήθεια της Ελλάδας προς τους πληγέντες από το τεράστιο χτύπημα του Εγκέλαδου στην Τουρκία έριξε τους τόνους και οι δυο χώρες θέλουν η εικόνα αυτή της ηρεμίας και της καλής γειτονίας να μην αλλάξει.Μάλιστα Ελλάδα και Τουρκία δείχνουν να ωφελούνται αμφότερες από το μορατόριουμ σε αέρα και θάλασσα.Η Ελλάδα θα έχει την ευκαιρία να δώσει χρόνο σε κύριες μονάδες Πολεμικού Ναυτικού να ξεκινήσουν τη σταδιακή έναρξη εργασιών συντήρησης σε πλοία του στόλου μας. Από την άλλη, οι μονάδες του πολεμικού ναυτικού θα πάρουν μια ανάσα, καθώς έκαναν συνέχεια επιχειρήσεις στο Αιγαίο τελευταία και ειδικά προ του σεισμού στην Τουρκία.Από την άλλη, το μορατόριουμ βολεύει και την Τουρκία. Σχεδόν το 80% του πολεμικού στόλου της γειτονικής χώρας βρίσκεται στους κόλπους της Αλεξανδρέττας και της Μερσίνας, όπου έχουν ως αποκλειστικό έργο την εξυπηρέτηση των αναγκών των κατοίκων των περιοχών που επλήγησαν από τον φονικό σεισμό.Από την άλλη οι δυο χώρες θα έχουν την ευκαιρία να «ξεκουράσουν» και τις πολεμικές τους αεροπορίες. Από τις 6 Φεβρουαρίου, πάντως, μετά το χτύπημα του Εγκέλαδου στην Τουρκία, η… κατάσταση στον αέρα είναι ήρεμη και οι υπερπτήσεις και οι παραβιάσεις των τουρκικών αεροσκαφών έχουν σχεδόν μηδενιστεί.Σύμφωνα με την «Καθημερινή» τον Ιανουάριο του 2023 έγιναν 238 παραβιάσεις, 74 εμπλοκές και 21 υπερπτήσεις στο Αιγαίο. Τον Φεβρουάριο από τον σεισμό και μετά έγιναν 46 παραβιάσεις, 14 εμπλοκές και καμία υπερπτήση. Τον Μάρτιο (μέχρι χθες 21.3.2023) έγιναν 23 παραβιάσεις, δεν έγινε καμία εμπλοκή και δεν έγινε και καμία υπερπτήση.Σήμερα (22.3.2023) εξάλλου, θα πραγματοποιηθεί στην Άγκυρα ο τέταρτος γύρος προώθησης διαλόγου με την Τουρκία σχετικά με την αποκαλούμενη θετική ατζέντα στην οικονομία και στο εμπόριο.Ο υφυπουργός Εξωτερικών για την Οικονομική Διπλωματία και την Εξωστρέφεια, Κώστας Φραγκογιάννης, θα συναντηθεί σήμερα με τον Τούρκο ομόλογό του, Μπουράκ Ακσαπάρ.Στη συνάντηση θα συζητηθεί η πρόοδος στις 25 συμφωνημένες θεματικές της θετικής ατζέντας, που περιλαμβάνουν ζητήματα σχετικά με τις μεταφορές, τον τουρισμό, την ενέργεια, τις υποδομές, τη ναυτιλία, την πολιτική προστασία κ.ά.Η θετική ατζέντα αποτελεί μια διαδικασία που συμφωνήθηκε από τους υπουργούς Εξωτερικών Νίκο Δένδια και Μεβλούτ Τσαβούσογλου τον Απρίλιο του 2021, με στόχο να βρεθεί ένα ελάχιστο σημείο επαφής προκειμένου οι δύο πλευρές να μην καταλήξουν σε απόλυτη διακοπή κάθε διαύλου επικοινωνίας."
newsit.gr,https://www.newsit.gr/kosmos/tourkikes-ekloges-o-kathoristikos-rolos-ton-kourdon-kai-tou-HDP/3732711/,Τουρκικές εκλογές: Ο καθοριστικός ρόλος των Κούρδων και του HDP,18:05 09/03/2023, Ο καθοριστικος ρολος των Κουρδων και του HDP στις τουρκικες εκλογες -,"Καθοριστικό ρόλο αναμένεται να «παίξουν» οι Κούρδοι στις αμφίρροπες εκλογές της 14ης Μαΐου στην Τουρκία, αυτές που θα καθορίσουν εάν ο πρόεδρος Ρετζέπ Ταγίπ Ερντογάν θα παρατείνει την κυριαρχία του ύστερα από περισσότερες από δύο δεκαετίες στην εξουσία.Οι δημοσκοπήσεις δείχνουν μια αμφίρροπη αναμέτρηση και το φιλοκουρδικό Δημοκρατικό Κόμμα των Λαών (HDP) θα μπορούσε να διαδραματίσει ρυθμιστικό παράγοντα στις εκλογές της Τουρκίας. Άλλωστε, οι Κούρδοι είναι αισιόδοξοι ότι ο Ρετζέπ Ταγίπ Ερντογάν θα γνωρίσει την ήττα σε αυτές.«Περιμένουμε ότι το καθεστώς θα φύγει και θα αγωνιστούμε γι’ αυτό. Έχουμε μεγάλες ελπίδες για τις εκλογές», είπε η 36χρονη ακτιβίστρια Ζεϊνέπ Ντιγιάρ, υπό τους ήχους κουρδικής μουσικής, αφού οι Κούρδοι συγκεντρώθηκαν σήμερα (21.3.2023) για να γιορτάσουν το Νορούζ – την εαρινή ισημερία – στη νοτιοανατολική πόλη Ντιγιάρμπακιρ.Βέβαια, μια δικαστική διαδικασία να τεθεί το κόμμα εκτός νόμου μπορεί να σημαίνει ότι θα χρειαστεί να αναμορφωθεί κάτω από μια νέα κομματική ομπρέλα και είναι ένα… σενάριο που κυκλοφορεί πολύ στην Τουρκία.«Περιμένουμε ότι το καθεστώς θα φύγει και θα αγωνιστούμε γι’ αυτό. Έχουμε μεγάλες ελπίδες για τις εκλογές», είπε η 36χρονη ακτιβίστρια Ζεϊνέπ Ντιγιάρ, υπό τους ήχους κουρδικής μουσικής.Ο αυξανόμενος πληθωρισμός και η δημόσια κριτική για τον τρόπο με τον οποίο η κυβέρνηση αντιμετώπισε τον καταστροφικό σεισμό της 6ης Φεβρουαρίου που σκότωσε τουλάχιστον 48.000 ανθρώπους στην Τουρκία, άφησε τον Ερντογάν και το Κόμμα Δικαιοσύνης και Ανάπτυξης (ΑΚP) να αντιμετωπίζουν τη σκληρότερη εκλογική πρόκληση από τότε που ο 69χρονος ηγέτης ανέβηκε στην εξουσία.Για πολλά χρόνια ο Ερντογάν φλέρταρε με τους Κούρδους, που αποτελούν περίπου το 20% του πληθυσμού της Τουρκίας, κερδίζοντας υποστήριξη στο νοτιοανατολικό τμήμα της χώρας, όπου η πλειοψηφία των κατοίκων είναι Κούρδοι, με κινήσεις για ενίσχυση των δικαιωμάτων τους, την οικονομική πρόοδο και την προσπάθεια τερματισμού της σύγκρουσης με τους Κούρδους μαχητές.Ωστόσο, η υποστήριξη των Κούρδων μειώνεται σταθερά καθώς η κυβέρνηση Ερντογάν έχει υιοθετήσει περισσότερο εθνικιστική γραμμή, ενώ οι αντίπαλοί του έχουν προσεγγίσει το HDP για να εξασφαλίσουν την υποστήριξή του στον Κεμάλ Κιλιντσάρογλου (CHP), τον οποίο τα κόμματα της αντιπολίτευσης στηρίζουν απέναντι στην υποψηφιότητα Ερντογάν.«Το αίτημά μας είναι η ελευθερία και η ισότητα», τόνισε η Ντιγιάρ, στους εορτασμούς του Νορούζ, προσθέτοντας ότι θα ψηφίσει υπέρ του Κιλιτσντάρογλου αν το HDP επιλέξει να τον στηρίξει.Με τις δημοσκοπήσεις να δείχνουν την υποστήριξη για το HDP σε ποσοστό άνω του 10%, αυτό θα μπορούσε να παίξει καθοριστικό ρόλο στις εκλογές.Το HDP, το τρίτο μεγαλύτερο κόμμα του κοινοβουλίου, θέλει η αντιπολίτευση να στηρίξει τα αιτήματα για τα δικαιώματα των Κούρδων και σε άλλα ζητήματα. Το κουρδικό κόμμα είχε συνομιλίες με τον Κιλιτσντάρογλου χθες και αναμένεται να ανακοινώσει αυτή την εβδομάδα εάν θα τον στηρίξει.Ο βουλευτής του HDP, ο Ιμάμ Τασιέρ τόνισε ότι ο Κιλιτσντάρογλου αναγνώρισε το «κουρδικό πρόβλημα», όροι που θυμίζουν τη ρητορική που χρησιμοποιούσε ο Ερντογάν τα προηγούμενα χρόνια όταν επιδίωκε κουρδική υποστήριξη. Συμπλήρωσε ότι δέχθηκε επίπληξη από τον πρόεδρο της Βουλής πριν από τρεις μήνες επειδή έκανε μια ομιλία στα κουρδικά και όχι στα τουρκικά.Χιλιάδες μέλη του HDP, βουλευτές και δήμαρχοι έχουν φυλακιστεί ή καθαιρεθεί από τα πόστα τους τα τελευταία χρόνια.Το 2019, το HDP συνεργάστηκε με την αντιπολίτευση για να νικήσει τους υποψηφίους δημάρχους του κυβερνώντος κόμματος AKP σε μεγάλες πόλεις.«Δεν νομίζω ότι οι ψηφοφόροι του HDP θα δυσκολευτούν να ψηφίσουν τον Κιλιτσντάρογλου, δεδομένων των πρόσφατων προσπαθειών του να χτίσει γέφυρες τόσο με Κούρδους όσο και με συντηρητικούς ψηφοφόρους», δήλωσε ο Βαχάπ Κοσκούν, καθηγητής Νομικής στο Πανεπιστήμιο Ντίτζε του Ντιγιάρμπακιρ.Ενώ η αντιπολίτευση χτίζει γέφυρες, το AKP του Ερντογάν έχει συμμαχήσει με το Κόμμα Εθνικιστικής Δράσης (MHP) από το 2015, όταν κατέρρευσε μια ειρηνευτική διαδικασία με στόχο τον τερματισμό της εξέγερσης στη νοτιοανατολική Τουρκία. Το MHP είναι σθεναρός αντίπαλος του κουρδικού κινήματος και των αιτημάτων του για πολιτιστικά δικαιώματα.Μια έρευνα της εταιρείας δημοσκοπήσεων SAMER στα τέλη του 2022 έδειξε ότι η υποστήριξη στο AKP στην νοτιοανατολική Τουρκία μειώθηκε από το 2018, ενώ η υποστήριξη για το φιλοκουρδικό HDP παραμένει σταθερή.Ο Σερίφ Αϊντίν, ο επικεφαλής του τμήματος του AKP στο Ντιγιάρμπακιρ, δήλωσε στο Reuters ότι οι δημοσκοπήσεις είναι παραπλανητικές και απέρριψε την κριτική για την απάντηση της κυβέρνησης στην κρίση.«Κάναμε το καλύτερο δυνατό και ο λαός μας εμπιστεύεται μόνο τον Ρετζέπ Ταγίπ Ερντογάν μεταξύ των πολιτικών αυτής της χώρας για να επουλώσει αυτές τις πληγές», είπε.Ωστόσο, ορισμένοι κάτοικοι στο Ντιγιάρμπακιρ, μια από τις σεισμόπληκτες περιοχές, λένε ότι η κυβέρνηση αποδείχθηκε ανεπαρκής. «Αν είχε λάβει μέτρα, δεν θα πέθαιναν τόσοι άνθρωποι», είπε ο 55χρονος Μεχμέτ Μπεκτάς.Εντούτοις, νομικές διαδικασίες θα μπορούσαν να εκτροχιάσουν τον ρόλο του HDP, το οποίο κέρδισε επίσης σχεδόν το 12% των ψήφων σε εθνικό επίπεδο το 2018. Το κόμμα θα μπορούσε να αποκλειστεί από τις εκλογές του Μαΐου με την κατηγορία ότι έχει διασυνδέσεις με Κούρδους μαχητές. Το HDP, το οποίο αρνείται οποιεσδήποτε τέτοιες σχέσεις, ζήτησε αναβολή της δικαστικής ακρόασης της 11ης Απριλίου με το αιτιολογικό ότι αυτή θα διακόψει την προετοιμασία του για τις εκλογές.Αξιωματούχοι του HDP αρνήθηκαν να απαντήσουν τι θα έκανε το κόμμα αν η ακροαματική διαδικασία δεν καθυστερούσε, αλλά δημοσιεύματα ανέφεραν ότι σε αυτή την περίπτωση θα κατεύθυνε τους υποστηρικτές του να ψηφίσουν για το μικρό κόμμα της Πράσινης Αριστεράς, το οποίο έχει υιοθετήσει ένα έμβλημα παρόμοιο με του HDP.Πηγή: ΑΠΕ – ΜΠΕ"
newsit.gr,https://www.newsit.gr/politikh/stin-tourkia-o-kostas-fragkogiannis-gia-ti-thetiki-atzenta-se-oikonomia-kai-emporio/3732144/,Στην Τουρκία ο Κώστας Φραγκογιάννης για τη θετική ατζέντα σε οικονομία και εμπόριο,18:05 09/03/2023, Στην Τουρκια ο Κωστας Φραγκογιαννης για τη θετικη ατζεντα σε οικονομια και εμποριο,"Στην Τουρκία και συγκεκριμένα στην Άγκυρα αναμένεται να βρεθεί την Τετάρτη (22.3.2023) o υφυπουργός Εξωτερικών, αρμόδιος για την Οικονομική Διπλωματία και την Εξωστρέφεια, Κώστας Φραγκογιάννης.Ο Κώστας Φραγκογιάννης θα συναντηθεί με τον Τούρκο ομόλογό του, Μπουράκ Ακσαπάρ, για την προώθηση του διαλόγου με την Τουρκία στα θέματα της θετικής ατζέντας στον οικονομικό και εμπορικό τομέα.Πρόκειται για την τέταρτη συνάντηση των δύο υφυπουργών στο πλαίσιο της πρωτοβουλίας της θετικής ατζέντας, η οποία συμφωνήθηκε μεταξύ των υπουργών Εξωτερικών Ελλάδας και Τουρκίας, Νίκου Δένδια και Μεβλούτ Τσαβούσογλου, τον Απρίλιο του 2021 και εγκαινιάστηκε με την πρώτη συνάντηση των δύο υφυπουργών στην Καβάλα, στις 28-29 Μαΐου του ίδιου έτους.Η δεύτερη συνάντηση του κ. Φραγκογιάννη με τον τότε Τούρκο ομόλογό του, Σεντάτ Ονάλ, έλαβε χώρα στην Αττάλεια, στις 16 Ιουνίου 2021 και η τρίτη στην Αθήνα, στις 21 Φεβρουαρίου 2022.Κατά τη διάρκεια της συνάντησης θα συζητηθεί η πρόοδος που έχει σημειωθεί στις 25 θεματικές της θετικής ατζέντας και θα προσδιοριστούν τα επόμενα βήματα."
newsit.gr,https://www.newsit.gr/kosmos/ekloges-stin-tourkia-to-karavi-vouliazei-grafoun-gia-ton-erntogan-katarreei-stis-dimoskopiseis/3732074/,"Εκλογές στην Τουρκία: «Το καράβι βουλιάζει» γράφουν για τον Ερντογάν, καταρρέει στις δημοσκοπήσεις",18:05 09/03/2023," Τουρκικα ΜΜΕ: «Το καραβι βουλιαζει» γραφουν για τον Ερντογαν, καταρρεει στις δημοσκοπησεις","Η Τουρκία βρίσκεται πλέον και επίσημα σε εκλογικό αναβρασμό, αφού οι βουλευτικές και προεδρικές εκλογές – όπως έχει ανακοινωθεί – θα γίνουν στις 14 Μαΐου. Το κλίμα όμως για Ρετζέπ Ταγίπ Ερντογάν, σύμφωνα με τα τουρκικά ΜΜΕ, δεν είναι ιδιαίτερα καλό και στις δημοσκοπήσεις φαίνεται να έχει προβάδισμα η αντιπολίτευση.Με τον χρόνο να μετρά αντίστροφα για τις εκλογές στην Τουρκία, τα ΜΜΕ φιλοξενούν εκτενή ρεπορτάζ σχετικά με την κατάσταση που επικρατεί στην χώρα. Και σε αρκετές περιπτώσεις, ο Ρετζέπ Ταγίπ Ερντογάν βρίσκεται εκτεθειμένος σε μια δύσκολη πραγματικότητα. Γεγονός που αποτυπώνεται και στις δημοσκοπήσεις.Χαρακτηριστικό είναι το ρεπορτάζ της εφημερίδας «Korkusuz», στο οποίο παρουσιάζονται διαφορές που έχει η Τουρκία με χώρες της Ευρώπης ως προς τις συνθήκες διαβίωσης. Όπως αναφέρει το ρεπορτάζ, με μια ώρα εργασίας στην Τουρκία μπορεί κάποιος να αγοράσει 15 αυγά, ενώ στη Γερμανία, με μια ώρα εργασία μπορείς να αγοράσεις 2 λίτρα γάλα, 18 αυγά, 600 γραμμάρια κιμά και ένα κιλό μπανάνες. Η «Korkusuz» καταλήγει στο συμπέρασμα: «Τέρμα τα ψέματα. Εμείς ζηλεύουμε την Ευρώπη».Την ίδια ώρα, η εφημερίδα «Bir Gun» αναφέρει στον τίτλο της ότι «Το καράβι βουλιάζει και ψάχνουμε επιβάτες στην κυβερνητική παράταξη» με αφορμή ακόμη ένα πλήγμα που δέχθηκε ο Ρετζέπ Ταγίπ Ερντογάν.Ο τούρκος πρόεδρος είχε στα πλάνα του να επαναφέρει, αν επανεκλεγεί, στο υπουργείο οικονομικών της χώρας έναν άνθρωπο που άφησε θετικό στίγμα στο παρελθόν και αυτός δεν είναι άλλος από τονΜεχμέτ Σιμτσέκ. Ωστόσο, κατά τη χθεσινή συνάντηση των δύο ανδρών, ο Σιμτσέκ αρνήθηκε στον Ερντογάν τη θέση, γεγονός που αποτελεί μεγάλο πλήγμα για τον πρόεδρο της χώρας.Η εφημερίδα «Bir Gun» φιλοξενεί επίσης μια δημοσκόπηση, η οποία δίνει 9 μονάδες προβάδισμα στον Κιλιντσάρογλου. Στην εν λόγω δημοσκόπηση ο μεγάλος αντίπαλος του προέδρου της Τουρκίας συγκεντρώνει το 54,23%, ενώ ο Ρετζέπ Ταγίπ Ερντογάν το 45,77%.Και η κατρακύλα αυτή δεν είναι η πρώτη… Σε δημοσκόπηση της εταιρείας Aksoy, προ δέκα ημερών, καταγράφονται απώλειες του Ρετζέπ Ταγίπ Ερντογάν και ταυτόχρονα άνοδο του Κεμάλ Κιλιτσντάρογλου. Σύμφωνα με τα αποτελέσματα της δημοσκόπησης που διενεργήθηκε στις 8 Μαρτίου σε 26 επαρχίες, σε δείγμα 1.537 ατόμων, ο Ερντογάν συγκεντρώνει 44,4% και ο Κιλιτσντάρογλου 55,6%.Με πληροφορίες και από ΣΚΑΪ"
newsit.gr,https://www.newsit.gr/politikh/dendias-gia-synantisi-me-tsavousoglou-poly-simantiki-imera-gia-ta-ellinotourkika/3731850/,Δένδιας για συνάντηση με Τσαβούσογλου: «Πολύ σημαντική ημέρα» για τα ελληνοτουρκικά,18:05 09/03/2023, Δενδιας για συναντηση με Τσαβουσογλου: «Πολυ σημαντικη ημερα» για τα ελληνοτουρκικα,"«Έχω απόλυτη συνείδηση των δυσκολιών των ελληνοτουρκικών σχέσεων, όμως όπως και να το δει κανείς, σήμερα είναι μια πολύ σημαντική μέρα», υπογράμμισε ο υπουργός Εξωτερικών, Νίκος Δένδιας, σε δηλώσεις του σε δημοσιογράφους, σχολιάζοντας τις σημερινές ανακοινώσεις με τον Τούρκο ομόλογό του, Μεβλούτ Τσαβούσογλου.«Για να το κατανοήσει κανείς, αρκεί να σκεφτεί που βρισκόμασταν πριν από λίγες εβδομάδες», υπογράμμισε χαρακτηριστικά.Μετά από διμερή συνάντηση, που πραγματοποιήθηκε νωρίτερα σήμερα στο περιθώριο της Διάσκεψης Δωρητών για την Τουρκία και την Συρία στις Βρυξέλλες, ο κ. Δένδιας με τον κ. Τσαβούσογλου ανακοίνωσαν ότι η Τουρκία θα στηρίξει και θα ψηφίσει υπέρ της Ελλάδας στην εκστρατεία της για τη θέση μη-μόνιμου μέλους στο Συμβούλιο Ασφαλείας των Ηνωμένων Εθνών ’25-’26. Η Ελλάδα θα στηρίξει την τουρκική υποψηφιότητα για τη γενική γραμματεία του Διεθνούς Ναυτιλιακού Οργανισμού (ΙΜΟ).Ο κ. Δένδιας μίλησε στους δημοσιογράφους προσερχόμενος στην έκθεση των έργων του Αλβανού Πρωθυπουργού Έντι Ράμα, η οποία εγκαινιάζεται σήμερα στο Ζάππειο.«Είναι μεγάλη χαρά που εδώ στο Ζάππειο, ένα κτίριο γεμάτο συμβολισμούς, εγκαινιάζουμε την έκθεση έργων του Πρωθυπουργού Έντι Ράμα», ανέφερε ο κ. Δένδιας."
newsit.gr,https://www.newsit.gr/politikh/diplomatikes-piges-mystikes-syzitiseis-elladas-tourkias-gia-peripou-20-imeres/3731845/,Διπλωματικές πηγές: Μυστικές συζητήσεις Ελλάδας – Τουρκίας για περίπου 20 ημέρες,18:05 09/03/2023, Διπλωματικες πηγες: Μυστικες συζητησεις Ελλαδας – Τουρκιας για περιπου 20 ημερες,"Για περίπου 20 μέρες και με απόλυτη μυστικότητα ήταν σε εξέλιξη οι συζητήσεις μεταξύ των υπουργείων Εξωτερικών Ελλάδας και Τουρκίας που οδήγησαν στις σημερινές ανακοινώσεις των υπουργών Εξωτερικών, Νίκου Δένδια, και Μεβλούτ Τσαβούσογλου, όπως ανέφεραν διπλωματικές πηγές.Μετά από διμερή συνάντηση, που πραγματοποιήθηκε στο περιθώριο της Διάσκεψης Δωρητών για την Τουρκία και την Συρία στις Βρυξέλλες, οι δύο υπουργοί ανακοίνωσαν νωρίτερα σήμερα ότι η Τουρκία θα στηρίξει και θα ψηφίσει υπέρ της Ελλάδας στην εκστρατεία της για τη θέση μη-μόνιμου μέλους στο Συμβούλιο Ασφαλείας των Ηνωμένων Εθνών ’25-’26. Η Ελλάδα θα στηρίξει την τουρκική υποψηφιότητα για τη γενική γραμματεία του Διεθνούς Ναυτιλιακού Οργανισμού (ΙΜΟ).Όπως υπογράμμιζαν διπλωματικές πηγές, είναι σημαντικό ότι η Τουρκία δήλωσε ότι θα στηρίξει την ελληνική υποψηφιότητα, ενώ έχει ανακοινωθεί ότι αυτή έχει ως πυξίδα της το Διάλογο, τη Διπλωματία και τη Δημοκρατία (3Δ) και έχει ως προτεραιότητα την ειρηνική διευθέτηση των διαφορών και το σεβασμό του Διεθνούς Δικαίου.Οι ίδιες πηγές ανέφεραν, ακόμη, ότι αν τυχόν προέκυπτε κάποιο πρόβλημα με την υποψηφιότητα της Ελλάδας αυτό θα ήταν από την Τουρκία ή Τουρκογενή κράτη ή από τη Ρωσία. Με τη σημερινή συμφωνία αποκλείεται ο ένας παράγοντας.ΠΗΓΗ: ΑΠΕ-ΜΠΕ"
newsit.gr,https://www.newsit.gr/kosmos/erntogan-gia-seismo-stin-tourkia-peripou-104-disekatommyria-dolaria-oi-zimies/3731756/,Ερντογάν για σεισμό στην Τουρκία: «Περίπου 104 δισεκατομμύρια δολάρια» οι ζημιές,18:05 09/03/2023, Ερντογαν για σεισμο στην Τουρκια: «Περιπου 104 δισεκατομμυρια δολαρια» οι ζημιες,"Το κόστος των ζημιών που προκλήθηκαν στην Τουρκία από τον καταστροφικό σεισμό της 6ης Φεβρουαρίου θα αγγίξει «περίπου τα 104 δισεκατομμύρια δολάρια» (97 εκατομμύρια ευρώ), εκτίμησε σήμερα ο Τούρκος πρόεδρος, Ρετζέπ Ταγίπ Ερντογάν, μιλώντας μέσω βίντεο σε διεθνή διάσκεψη στις Βρυξέλλες για τη συγκέντρωση πόρων, μετά τον καταστροφικό σεισμό του περασμένου μήνα.«Όποια και αν είναι η οικονομική της κατάσταση, είναι αδύνατο για μια χώρα να αντιμετωπίσει μόνη της μια καταστροφή αυτού του μεγέθους», δήλωσε ο Τούρκος πρόεδρος.Η πρόεδρος της Ευρωπαϊκής Επιτροπής Ούρσουλα φον ντερ Λάιεν ανοίγοντας τη διάσκεψη ανακοίνωσε ότι η Κομισιόν θα παράσχει 1 δισεκατομμύριο ευρώ ως βοήθεια για την ανοικοδόμηση στην Τουρκία και 108 εκατομμύρια σε ανθρωπιστική βοήθεια στη Συρία μετά τον σεισμό που σκότωσε περισσότερους από 56.000 ανθρώπους σε αυτές τις δύο χώρες.Στη Συρία, οι ζημιές υπολογίζονται στα 8,9 δισεκατομμύρια δολάρια από τον ΟΗΕ και το κόστος των επειγουσών επισκευών σε 14,8 δισεκατομμύρια.Το Αναπτυξιακό Πρόγραμμα των Ηνωμένων Εθνών (UNDP) εκτίμησε τη «συνολική οικονομική επιβάρυνση της καταστροφής του σεισμού» στην Τουρκία στα 103,6 δισεκατομμύρια δολάρια και δήλωσε ότι αυτό ανέρχεται στο 9% του εκτιμώμενου ΑΕΠ της χώρας για το 2023.Το UNDP είχε εκφράσει τη λύπη του πριν από ένα δεκαπενθήμερο για την μικρή ανταπόκριση στην έκτακτη έκκληση του ΟΗΕ στα μέσα Φεβρουαρίου να συγκεντρωθούν περισσότερα από ένα δισεκατομμύριο δολάρια για την Τουρκία και σχεδόν 400 εκατομμύρια δολάρια για τη Συρία. Για την Τουρκία η χρηματοδότηση μέχρι στιγμής φτάνει μόνο στο 16% του ποσού για το οποίο απηύθυνε έκκληση ο ΟΗΕ να συγκεντρωθεί.ΠΗΓΗ: ΑΠΕ-ΜΠΕ"
newsit.gr,https://www.newsit.gr/kosmos/tsavousoglou-meta-ti-synantisi-me-dendia-exoume-mia-poly-kalyteri-atmosfaira-stis-sxeseis-mas/3731664/,Τσαβούσογλου μετά τη συνάντηση με Δένδια: «Έχουμε μία πολύ καλύτερη ατμόσφαιρα στις σχέσεις μας»,18:05 09/03/2023, Τσαβουσογλου μετα τη συναντηση με Δενδια: «Εχουμε μια πολυ καλυτερη ατμοσφαιρα στις σχεσεις μας»,"Το καλό κλίμα στη συνάντηση που είχε ο Νίκος Δένδιας με τον Μεβλούτ Τσαβούσογλου στις Βρυξέλλες, επιβεβαίωσε σε δηλώσεις του και ο ίδιος ο Τούρκος υπουργός Εξωτερικών.«Συμφωνήσαμε να στηρίξουμε τις υποψηφιότητές μας σήμερα και ελπίζω ότι μπορούμε να συνεχίσουμε μια τέτοια συνεργασία στις διεθνείς πλατφόρμες» ανέφερε ο Τούρκος Υπουργός Εξωτερικών Μεβλούτ Τσαβούσογλου στις κοινές δηλώσεις του με τον Έλληνα ομόλογό του Νίκο Δένδια μετά την συνάντησή τους στις Βρυξέλλες, στο περιθώριο της Διάσκεψης Δωρητών για την Τουρκία και την Συρία.«Ευχαριστώ πολύ αγαπητέ μου φίλε Νίκο. Συνόψισες πολύ καλά την συζήτηση που είχαμε, αλλά πρώτα από όλα την πολύ καλή απόφαση και επίτρεψέ μου να ευχαριστήσω εσένα, την ελληνική κυβέρνηση και τον λαό της Ελλάδας για το γεγονός ότι εξέφρασαν την στήριξή τους και την αλληλεγγύη τους σε εμάς μετά τους σεισμούς. Ήσουν πολύ ευγενικός που μας επισκέφθηκες προσωπικά και επισκεφθήκαμε την περιοχή του Χατάι. Είμαι και πάλι πολύ ευγνώμων. Ήμασταν αλληλέγγυοι με την Ελλάδα και τον ελληνικό λαό μετά το τρομερό σιδηροδρομικό δυστύχημα στην Ελλάδα. Δεν διστάσαμε, ο Πρόεδρος Ερντογάν και εμείς δεν διστάσαμε για την μεταφορά του φυλακισμένου όταν πέθανε ο γιος του, ο οδηγός του τρένου. Αυτό είναι σημάδι εμπιστοσύνης.Είμαι πολύ χαρούμενος που έχουμε πολύ καλύτερη ατμόσφαιρα στις σχέσεις μας. Η θετική ατμόσφαιρα αντικατοπτρίζεται στη συνεργασία μας στις διεθνείς πλατφόρμες και όπως είπε ο Νίκος και μοιράστηκε τις λεπτομέρειες αυτής της κοινής στήριξης, συμφωνήσαμε να στηρίξουμε τις υποψηφιότητές μας σήμερα και ελπίζω ότι μπορούμε να συνεχίσουμε μια τέτοια συνεργασία στις διεθνείς πλατφόρμες επίσης και αυτό θα έχει αντίκτυπο στις διμερείς μας σχέσεις και συμφωνήσαμε να συναντηθούμε σύντομα ξανά και θα χαιρόμουν να σε φιλοξενήσω στην Τουρκία, νομίζω είναι η σειρά σου ή οπουδήποτε όταν έχουμε την ευκαιρία»."
newsit.gr,https://www.newsit.gr/politikh/synantisi-dendia-tsavousoglou-to-mesimeri-stis-vrykselles/3731477/,Συνάντηση Δένδια – Τσαβούσογλου το μεσημέρι στις Βρυξέλλες,18:05 09/03/2023, Συναντηση Δενδια – Τσαβουσογλου το μεσημερι στις Βρυξελλες,"Ο υπουργός Εξωτερικών της Ελλάδας Νίκος Δένδιαςβρίσκεται σήμερα (20.03.2023) στο Συμβούλιο Εξωτερικών Υποθέσεων στις Βρυξέλλες και θα συμμετάσχει στη Διεθνή Διάσκεψη Δωρητών για την Τουρκία και τη Συρία, η οποία θα συνδιοργανωθεί από την Ευρωπαϊκή Επιτροπή και τη σουηδική Προεδρία του Συμβουλίου της ΕΕ.Ο Νίκος Δένδιας θα συναντηθεί και με τον υπουργό Εξωτερικών της Τουρκίας, Μεβλούτ Τσαβούσογλου στις 14:00 (ώρα Ελλάδας), όπως δήλωσε ο ίδιος, προσερχόμενος σήμερα το πρωί στο Συμβούλιο Εξωτερικών Υποθέσεων της ΕΕ.Αναφερόμενος στα θέματα του Συμβουλίου Εξωτερικών Υποθέσεων, ο Έλληνας υπουργός Εξωτερικών σημείωσε ότι θα συζητηθούν τα ζητήματα που προκύπτουν από τη συνεχή ρωσική επιθετικότητα κατά της Ουκρανίας, τονίζοντας πως η επίσκεψη του Ρώσου Προέδρου, Βλαντιμίρ Πούτιν, στη Μαριούπολη δεν βοηθά καθόλου την ατμόσφαιρα.Εξάλλου, ο Ύπατος Εκπρόσωπος της ΕΕ Ζοζέπ Μπορέλ θα ενημερώσει το Συμβούλιο για την «πολύ σημαντική επιτυχία», όπως τη χαρακτήρισε ο κ. Δένδιας, για τη συμφωνία συνεργασίας μεταξύ Βελιγραδίου και Πρίστινας.«Είναι κάτι στο οποίο η Ελλάδα έχει επενδύσει πάρα πολύ», πρόσθεσε ο υπουργός Εξωτερικών."
newsit.gr,https://www.newsit.gr/kosmos/enoxlimeni-i-tourkia-apo-tin-agora-amfivion-oximaton-apo-tin-ellada/3731366/,«Ενοχλημένη» η Τουρκία από την αγορά αμφίβιων οχημάτων από την Ελλάδα,18:05 09/03/2023, «Ενοχλημενη» η Τουρκια απο την αγορα αμφιβιων οχηματων απο την Ελλαδα,"Η Τουρκία φαίνεται να είναι «ενοχλημένη από την αγορά επιθετικών αμφίβιων οχημάτων προσωπικού από την Ελλάδα. Αυτό λένε τα ΜΜΕ της γειτονικής χώρας που θεωρούν ότι η Ελλάδα ετοιμάζει τα οχήματα αυτά, που θα πάρει από τις ΗΠΑ, για να τα πάει στα νησιά του Αιγαίου.Όπως μετέδωσε από την Κωνσταντινούπολη ο ανταποκριτής του ΣΚΑΪ, Μανώλης Κωστίδης, τα ΜΜΕ της Τουρκία έχουν βάλει στο στόχαστρο την Ελλάδα και αναφέρουν ότι «οι Έλληνες θα πάνε τα οχήματα αυτά στα νησιά που πρέπει να είναι αποστρατιωτικοποιημένα» και προσθέτουν: «Η Ελλάδα παραβιάζει τις συνθήκες. Το Κογκρέσο ενέκρινε την πώλησή τους».Όπως αναφέρει στο ρεπορτάζ του το τηλεοπτικό δίκτυο Haber Global, «το Κογκρέσο των ΗΠΑ ενέκρινε την πώληση αμφίβιων επιθετικών οχημάτων στην Ελλάδα. Η κυβέρνηση της Αθήνας, δείχνει αποφασισμένη να τα χρησιμοποιήσει στο Αιγαίο παρά τους αντίθετους όρους των συνθηκών», τονίζει το τουρκικό δίκτυο.«Αν και το τελευταίο διάστημα έγιναν βήματα ομαλοποίησης, η Ελλάδα και πάλι αγνόησε το διεθνές δίκαιο. Επιτάχυνε τα εξοπλιστικά προγράμματα στο Αιγαίο. Το Κογκρέσο ενέκρινε το περσινό αίτημα της Αθήνας για την αγορά επιθετικών αμφίβιων οχημάτων.Η Αθήνα σχεδιάζει να μεταφέρει αυτά τα επιθετικά οχήματα στα νησιά του Αιγαίου. Αυτό το γεγονός αυξάνει την ένταση με την Τουρκία και παραβιάζει το αποστρατιωτικοποιημένο καθεστώς των νησιών του ανατολικού Αιγαίου», ανέφερε στο ρεπορτάζ του το τηλεοπτικό δίκτυο της Τουρκίας.«Η Ελλάδα αγοράζει 63 επιθετικά αμφίβια οχήματα προσωπικού, 13 αμφίβια οχήματα επίθεσης διοίκησης και αμφίβια οχήματα ανάκτησης, όπως και πολυβόλα, εκτοξευτές χειροβομβίδων. Το συνολικό κόστος φτάνει στα 268 εκατομμύρια δολάρια», κατέληξε το Haber Global στην ανάλυσή του.Την ίδια ώρα τα ΜΜΕ της γειτονικής χώρας πανηγυρίζουν για την πρώτη δοκιμή του τουρκικού μαχητικού αεροσκάφους ΤF-X, το οποίο ωστόσο θα είναι έτοιμο μετά το 2030.«Δεν θα χρειαστούμε τα F-16», λένε τα τουρκικά ΜΜΕ.Το «A Haber» ανέφερε: «Το 5ης γενιάς εθνικό μαχητικό μαχητικό της Τουρκίας, προχώρησε σε έναυση κινητήρων και στη συνέχεια κινήθηκε ελεύθερα στον τροχόδρομο. Αυτές είναι οι εικόνες που όλοι θα νιώσουν υπερηφάνεια.Αυτό είναι το εθνικό μαχητικό της Τουρκίας. Το εθνικό μαχητικό τροχοδρόμησε και η πρώτη δοκιμή ολοκληρώθηκε με επιτυχία. Έτσι προχώρησε με επιτυχία σε άλλη μια φάση. Το εθνικό μαχητικό πριν από λίγο καιρό είχε κάνει έναυση κινητήρων και τώρα τροχοδρόμησε με επιτυχία».Ο Ρετζέπ Ταγίπ Ερντογάν είχε άλλη μια… κρίση μεγαλοσύνης και υποστήριξε ότι ο κόσμος στην Τουρκία τον αποκαλεί «πατέρα» και τον καλεί να μην τους εγκαταλείψει και να τους αφήσει έρμαιο στην αντιπολίτευση!«Δεν θα εγκαταλείψω τον λαό μου, δεν θα τους αφήσω στην αντιπολίτευση» είπε ο Ρετζέπ Ταγίπ Ερντογάν.«Στις σεισμόπληκτες πόλεις μια φράση των συμπολιτών μου, αυξάνει τις ευθύνες μας. “Πατέρα μην μας εγκαταλείψεις σε αυτούς”. Μα είναι δυνατόν! Εμείς ξέρουμε τι θα κάνουν αυτοί. Μπορώ να εγκαταλείψω σε αυτούς, τον λαό μου; τους δικούς μου ανθρώπους;» αναρωτήθηκε ο Τούρκος πρόεδρος."
newsit.gr,https://www.newsit.gr/kosmos/tourkia-o-retzep-tagip-erntogan-dietakse-dimosia-ypourgo-tou-na-allaksei-tin-ypografi-tou/3731349/,Τουρκία: Ο Ρετζέπ Ταγίπ Ερντογάν «διέταξε» δημόσια υπουργό του να αλλάξει την υπογραφή του,18:05 09/03/2023, Ο Ρετζεπ Ταγιπ Ερντογαν «διεταξε» δημοσια υπουργο του ν' αλλαξει την υπογραφη του,"Ο Ρετζέπ Ταγίπ Ερντογάν κυβερνάει την Τουρκία με την λογική του… αποφασίζουμε και διατάζουμε και το έδειξε αυτό για άλλη μια φορά όταν… διέταξε ή αν προτιμάτε συνέστισε ορθά κοφτά σε υπουργό του δημόσια να αλλάξει την υπόγραφή, διότι δεν του άρεσε.Όλα συνέβησαν την περασμένη Παρασκευή (17.3.2023) στη Σύνοδο τουρκικών κρατών, όπως μετέδωσε ο ανταποκριτής του ΣΚΑΪ στην Κωνσταντινούπολη, Μανώλης Κωστίδης.Ο πρόεδρος της Τουρκίας Ρετζέπ Ταγίπ Ερντογάν ήταν στο τραπέζι με τον υπουργό Εμπορίου της χώρας, Μεχμέτ Μους.Ο υπουργός υπέγραφε κάποιες συμφωνίες όταν ο Ρετζέπ Ταγίπ Ερντογάν είδε την υπογραφή του υπουργού του δεν την βρήκε… καλαίσθητη.Ο Τούρκος πρόεδρος φάνηκε να θεωρεί την υπογραφή του Μεχμέτ Μους… μουντζούρα και του είπε: «Μα τι είδους υπογραφή είναι αυτή; Να αλλάξεις την υπογραφή σου!».Τα λόγια του Ρετζέπ Ταγίπ Ερντογάν ακούστηκαν κανονικά, καθώς τα μικρόφωνα ήταν εκείνη την ώρα ανοιχτά και έτσι η… διαταγή του Τούρκου προέδρου ακούστηκε δημόσια.Erdoğan, Bakan Muş'un imzasını beğenmedi: O ne biçim imza ya?https://t.co/PRuwVrk4EU pic.twitter.com/CDzmZvUzV9— BirGün Gazetesi (@BirGun_Gazetesi) March 17, 2023Erdoğan, Bakan Muş'un imzasını beğenmedi: O ne biçim imza ya?https://t.co/PRuwVrk4EU pic.twitter.com/CDzmZvUzV9Ο υπουργός Εμπορίου της Τουρκίας, πάγωσε και άρχισε να κοιτά αμήχανα τον Ρετζέπ Ταγίπ Ερντογάν, ενώ δεν τόλμησε να πει το παραμικρό."
newsit.gr,https://www.newsit.gr/kosmos/souidia-apogoiteysi-kai-pagomara-apo-to-akyro-tis-tourkias-gia-eisodo-sto-nato/3729971/,Σουηδία: Απογοήτευση και «παγωμάρα» από το άκυρο της Τουρκίας για είσοδο στο ΝΑΤΟ,18:05 09/03/2023, Σουηδια: Απογοητευση και «παγωμαρα» απο το ακυρο της Τουρκιας για εισοδο στο ΝΑΤΟ,"Η Σουηδία εξέφρασε σήμερα τη λύπη της που δεν έλαβε το πράσινο φως από την Τουρκία για την επικύρωση της ένταξής της στο ΝΑΤΟ.Την ίδια ώρα σε αντίθεση με τη Σουηδία, η γειτονική Φινλανδία έχει τον δρόμο ορθάνοιχτο για να εισέλθει στο ΝΑΤΟ«Αυτή είναι μια εξέλιξη που δεν θέλαμε αλλά ήμασταν προετοιμασμένοι για αυτήν», δήλωσε ο Σουηδός υπουργός Εξωτερικών Τομπίας Μπίλστρομ σε συνέντευξη Τύπου.«Το σημαντικό τώρα για τη Σουηδία είναι να εξασφαλίσει τις δύο επικυρώσεις που απομένουν» από την Τουρκία και την Ουγγαρία και η χώρα να θωρακίσει την ίδια της την ασφάλεια κατά το χρονικό διάστημα που θα χρειαστεί για να γίνουν αυτές οι επικυρώσεις, είπε.Άλλα άσχημα νέα για τη Σουηδία: το ουγγρικό κοινοβούλιο όρισε σήμερα την 27ή Μαρτίου για την επικύρωση της υποψηφιότητας της Φινλανδίας, αλλά η περίπτωση της Σουηδίας θα κριθεί «αργότερα», τόνισε ο ηγέτης της κοινοβουλευτικής ομάδας του κυβερνώντος κόμματος Fidesz.Ο επικεφαλής της σουηδικής διπλωματίας αρνήθηκε να σχολιάσει τις πληροφορίες, λέγοντας ότι δεν έχει καμία επιβεβαίωση από τη Βουδαπέστη.Ο Γενικός Γραμματέας του ΝΑΤΟ Γενς Στόλτενμπεργκ χαιρέτισε σήμερα την προθυμία της Τουρκίας να επικυρώσει την ένταξη της Φινλανδίας στη Συμμαχία και ζήτησε να επικυρωθεί η ένταξη της Σουηδίας «το συντομότερο δυνατό».Η Στοκχόλμη πιστεύει ότι κάνει «τα πάντα» με βάση ένα μνημόνιο κατανόησης που υπέγραψε με την Τουρκία τον περασμένο Ιούνιο στη σύνοδο κορυφής της Μαδρίτης, τόνισε ο Μπίλστρομ.«Κάνουμε ό,τι γράφεται σε αυτό το μνημόνιο, δεν κάνουμε λιγότερα και δεν κάνουμε περισσότερα από αυτά που περιέχονται σε αυτό», σημείωσε ο Σουηδός ΥΠΕΞ.Ο Τούρκος πρόεδρος Ρετζέπ Ταγίπ Ερντογάν έκρινε ότι «δεν έχει γίνει καμία θετική ενέργεια από τη Σουηδία όσον αφορά τον κατάλογο τρομοκρατών», αναφερόμενος σε «περισσότερα από 120» αιτήματα έκδοσης που έχει υποβάλλει η Άγκυρα.Η Στοκχόλμη επαναλαμβάνει τακτικά ότι η δικαιοσύνη, όχι η κυβέρνηση, έχει τον τελευταίο λόγο για τις εκδόσεις στη Σουηδία.«Θα υπάρξουν απαντήσεις που μπορεί να είναι θετικές και άλλες αρνητικές από την οπτική της Τουρκίας και έτσι θα γίνει, πολύ απλά», επιβεβαίωσε σήμερα ο Μπίλστρομ.Η ημερομηνία επικύρωσης της ένταξης της Φινλανδίας από την Τουρκία δεν είναι ακόμη γνωστή, αλλά ο Ερντογάν είπε ότι «ελπίζει» να πραγματοποιηθεί πριν από τις τουρκικές εκλογές της 14ης Μαΐου.Πηγή: ΑΠΕ-ΜΠΕ"
newsit.gr,https://www.newsit.gr/kosmos/o-erntogan-edose-to-prasino-fos-gia-tin-entaksi-tis-finlandias-sto-NATO/3729819/,Ο Ερντογάν έδωσε το «πράσινο φως» για την ένταξη της Φινλανδίας στο NATO,18:05 09/03/2023, Ο Ερντογαν εδωσε το «πρασινο φως» για την ενταξη της Φινλανδιας στο NATO,"Η Τουρκία αποφάσισε να αρχίσει τη διαδικασία έγκρισης της ένταξης της Φινλανδίας στο NATO στο τουρκικό κοινοβούλιο, όπως ανακοίνωσε σήμερα ο πρόεδρος Ρετζέπ Ταγίπ Ερντογάν μετά τη συνάντηση με τον Φινλανδό ομόλογο του, Σαούλι Νιινίστο, στην Άγκυρα.Μιλώντας σε συνέντευξη Τύπου, ο Τούρκος πρόεδρος, Ρετζέπ Ταγίπ Ερντογάν, δήλωσε πως η Φινλανδία έχει εκπληρώσει τις υποχρεώσεις της με βάση τη τριμερή συμφωνία που υπογράφηκε στη Μαδρίτη το 2022, ανάμεσα σε Τουρκία, Φινλανδία και Σουηδία για την εξάλειψη της τρομοκρατίας.«Αποφασίσαμε το κοινοβούλιο να επικυρώσει το πρωτόκολλο για την ένταξη της Φινλανδίας στο ΝΑΤΟ», είπε χαρακτηριστικά.Η Τουρκία και η Ουγγαρία είναι οι μόνες χώρες-μέλη του ΝΑΤΟ που δεν έχουν ακόμη επικυρώσει το αίτημα που έκαναν πέρσι Φινλανδία και Σουηδία για ένταξη στη Βορειοατλαντική Συμμαχία.Σε συνέντευξη Τύπου με τον Φινλανδό ομόλογό του, ο Ερντογάν δήλωσε ότι η Τουρκία θα συνεχίσει τις συζητήσεις με τη Σουηδία για θέματα που σχετίζονται με την τρομοκρατία και ότι η προσπάθεια ένταξης της Σουηδίας στο ΝΑΤΟ θα εξαρτηθεί άμεσα από τα μέτρα που θα ληφθούν."
newsit.gr,https://www.newsit.gr/politikh/ellada-tourkia-nikos-panagiotopoulos-den-apokleio-synantisi-me-ton-xoulousi-akar-stis-seismopliktes-perioxes/3729500/,"Ελλάδα – Τουρκία: Νίκος Παναγιωτόπουλος – «Δεν αποκλείω συνάντηση με τον Χουλουσί Ακάρ, στις σεισμόπληκτες περιοχές»",18:05 09/03/2023, Ο Νικος Παναγιωτοπουλος δεν απεκλεισε το ενδεχομενο συναντησης με τον Χουλουσι Ακαρ,"Ο υπουργός Εθνικής Άμυνας της Ελλάδας, Νίκος Παναγιωτόπουλος τόνισε ότι είναι πιθανό να συναντηθεί με τον ομόλογό του της Τουρκίας, Χουλουσί Ακάρ.Ο Νίκος Παναγιωτόπουλος μιλώντας στο ραδιόφωνο του ΣΚΑΪ επισήμανε ότι η πρόθεση για τη συνάντηση με τον Χουλουσί Ακάρ έχει ήδη γνωστή προς την Ελλάδα από την πλευρά της Τουρκίας, προσθέτοντας ότι το πιθανότερο είναι, εάν τελικά πραγματοποιηθεί η συνάντηση αυτή, να γίνει στις περιοχές της γειτονικής χώρας που επλήγησαν από το φονικό χτύπημα του Εγκέλαδου.Ο Νίκος Παναγιωτόπουλος έκανε αναφορά και στην τραγωδία στα Τέμπη και ανέφερε ότι το τραγικό δυστύχημα είναι: «ένα κράμα ατομικής ευθύνης αλλά και των γνωστών παθογενειών του συστήματος».Τόνισε ότι όσο περνάει ο καιρός, η κοινωνία θα έχει τη δυνατότητα να κάνει μία αποτίμηση του τραγικού δυστυχήματος με μεγαλύτερη νηφαλιότητα. «Εάν αυτή η χώρα θέλουμε να πάει μπροστά, πρέπει όλοι να λειτουργούμε με παραπάνω επαγγελματισμό στο πόστο μας» πρόσθεσε μεταξύ άλλων ο υπουργός Εθνικής Άμυνας.Ο Νίκος Παναγιωτόπουλος ρωτήθηκε να απαντήσει και στο γιατί από τα C-130 που έχουν παραληφθεί, πετούν μόνον δύο. Ο υπουργός τόνισε ότι το πρόβλημα έχει βαθιές ρίζες και εξήγησε ότι για να έχουμε συντήρηση των αεροσκαφών, πρέπει να έχουμε και μία σταθερή ροή ανταλλακτικών.«Κάποτε είχαμε πολλά, αλλά δεν είχαν ψηφισμένη εγκεκριμένη από τη Βουλή συμφωνία για τη συνεχή υποστήριξη τους, που είναι και απαραίτητη για την απρόσκοπτη ροή ανταλλακτικών» ανέφερε ο κ. Παναγιωτόπουλος, επισημαίνοντας ότι η σύμβαση αυτή ψηφίστηκε από τη Βουλή πριν από δύο χρόνια, επί ΝΔ.Ο υπουργός διευκρίνισε ότι το βασικό πρόβλημα είναι η συνεχώς αυξανόμενη χρήση αυτών των αεροπλάνων για οποιοδήποτε μεταφορικό έργο.«Είναι σαν να έχεις μία νταλίκα και να την χρησιμοποιείς για παραδόσεις ντελίβερι μέσα στην πόλη. Και όσο την ξεζουμίζεις, τόσο μεγαλύτερες φθορές προκαλείς. Και όσο μεγαλύτερες οι φθορές, τόσο μεγαλύτερη είναι και η ανάγκη συντήρησης και όταν αυτή δεν γίνεται επαρκώς, τότε ο αριθμός αυτών που έχεις στη διάθεσή σου μειώνεται. Σου μένουν ένα – δύο και όταν με αυτά τα ένα – δύο κάνεις όλες τις δουλειές σου, πρέπει να τα χρησιμοποιείς και πιο συχνά» ανέφερε χαρακτηριστικά ο Νίκος Παναγιωτόπουλος.Ο υπουργός ανέφερε ότι η συντήρηση αυτών των αεροσκαφών έχει ανατεθεί στην ΝΑΤΟϊκή σχετική Υπηρεσία, ένα εργοστάσιο στην Πορτογαλία, όπου υπάρχει σερά αναμονής για όλα τα κράτη – μέλη.Παράλληλα, πρόσθεσε ότι υπάρχουν αεροπλάνα που έχει αναλάβει να συνεφέρει η ΕΑΒ, ενώ παράλληλα έχει περάσει από τη Βουλή ένα πρόγραμμα ανάθεσης σε μία εταιρεία του Ισραήλ για να συντηρήσει τρία από αυτά το αεροσκάφη.Ο υπουργός ανέφερε επίσης ότι εντός του 2024 έχει ενταχθεί στο πρόγραμμα η παραλαβή άλλων τριών αεροσκαφών, ένα από την NSPA του ΝΑΤΟ, ένα από την ΕΑΒ και ένα από τις υποδομές της Πολεμικής Αεροπορίας."
newsit.gr,https://www.newsit.gr/kosmos/proklisi-erntogan-me-to-pseydokratos-pou-symmeteixe-sti-synodo-tourkikon-kraton-enisxythike-to-oikogeneiako-mas-symvoulio/3729431/,"Πρόκληση Ερντογάν με το ψευδοκράτος, που συμμετείχε στη σύνοδο τουρκικών κρατών: «Ενισχύθηκε το οικογενειακό μας συμβούλιο»",18:05 09/03/2023," Προκληση Ερντογαν με το ψευδοκρατος, που συμμετειχε στη συνοδο τουρκικων κρατων: «Ενισχυθηκε το οικογενειακο μας συμβουλιο»","Ο Ρετζέπ Ταγίπ Ερντογάν άρχισε πάλι τις προκλήσεις, καθώς το ψευδοκράτος της Κύπρου συμμετείχε στη σύνοδο τουρκικών κρατών και ο πρόεδρος της Τουρκίας μίλησε για «ενίσχυση του… οικογενειακού συμβουλίου».Στη Σύνοδο τουρκικών κρατών στην Άγκυρα συμμετείχαν επίσημα οι Τουρκοκύπριοι, όπως μετέδωσε ο ανταποκριτής του ΣΚΑΪ στην Κωνσταντινούπολη Μανώλης Κωστίδης. «Η ένταξη της “Τουρκικής Δημοκρατίας της Βόρειας Κύπρου” στη Σύνοδο δείχνει την υποστήριξη όλων των τουρκικών κρατών», δήλωσε προκλητικά ο πρόεδρος της Τουρκίας Ρετζέπ Ταγίπ Ερντογάν.«Με την ένταξη της “Τουρκικής Δημοκρατίας της Βόρειας Κύπρου”’ έχει ενισχυθεί το “οικογενειακό’’ μας συμβούλιο. Ως σύνοδος δείξαμε την ισχυρή και αποφασιστική υποστήριξή μας στον τουρκοκυπριακό λαό. Θα συνεχίσουμε τον αγώνα μας για την αναγνώριση της ”Τουρκικής Δημοκρατίας της Βόρειας Κύπρου” και για την άρση των περιορισμών που επιβλήθηκαν στα αδέλφια μας τους Τουρκοκύπριους», υποστήριξε ο Ρετζέπ Ταγίπ Ερντογάν.Ο Τούρκος πρόεδρος συνέχισε ακάθεκτος: «Ο τουρκοκυπριακός λαός είναι ανυπόστατο κομμάτι των τουρκόφωνων κρατών. Είμαστε έτοιμοι να αναπτύξουμε σχέσεις σε κάθε πεδίο με τα τουρκικά κράτη», τόνισε ο Ρετζέπ Ταγίπ Ερντογάν."
newsit.gr,https://www.newsit.gr/kosmos/tourkoi-analytes-oi-ipa-na-mas-dosoun-ta-palia-F-16-afou-dinoun-stin-ellada-ta-F-35/3729365/,"Τούρκοι αναλυτές: Οι ΗΠΑ να μας δώσουν τα «παλιά» F-16, αφού δίνουν στην Ελλάδα τα F-35",18:05 09/03/2023," «Οι ΗΠΑ να δωσουν στην Τουρκια τα ""παλια"" F-16, αφου δινουν στην Ελλαδα τα F-35» λενε Τουρκοι αναλυτες","«Οι ΗΠΑ πρέπει να μας δώσουν τα παλαιάς τεχνολογίας F-16, αφού θα δώσουν F-35 στην Ελλάδα» αναφέρουν αναλυτές στην Τουρκία, ενώ πολλοί εκφράζουν το φόβο ακόμα και τα F-16 να μην παραδοθούν ποτέ.Μάλιστα, όπως μεταδίδει ο ανταποκριτής του ΣΚΑΙ στην Κωνσταντινούπολη, Μανώλης Κωστίδης, στην Τουρκία παραδέχονται πως «η Ελλάδα θα πάρει από τις ΗΠΑ αεροσκάφη ανώτερα των δικών μας».Η αναλύτριαεξωτερικής πολιτικής Γκιλρού Γκεζέρ σημειώνει πως: «Δεν υπάρχει καμία περίπτωση να μην περάσει από το Κογκρέσο το ζήτημα των F-16. Είναι ζήτημα αριθμητικής. Εδώ έχει σημασία η θέληση που θα δείξει η κυβέρνηση Μπάιντεν. Μας λένε πως θα μας δώσουν τα μαχητικά, το λένε με κάθε ευκαιρία: “Δώστε μας τα F-16 καθώς στην Ελλάδα δίνετε τα F-35’”. Ουσιαστικά σε μας θα δώσουν μαχητικά παλαιότερης τεχνολογίας. Μας έβγαλαν εκτός του προγράμματος των F-35 και αρνούνται να μας δώσουν τα F-16…»Πολλοί είναι αυτοί που εκφράζουν τις ανησυχίες τους για τις προθέσεις των ΗΠΑ όσον αφορά τους F-16: «Η παραλαβή των F-16 είναι για την αεροπορία μας ζωτικής σημασίας, εκεί πρέπει να εστιάσουμε την προσοχή μας καθώς όλοι είναι εκπαιδευμένοι σε αυτά τα αεροσκάφη. Όμως πρέπει να σκεφτούμε στο σενάριο να μην έρθουν ποτέ» δήλωσε χαρακτηριστικά ο καθηγητής γεωστρατηγικής Οζγκιούρ Τορ.Όπως υποστηρίζει ο στρατιωτικός αναλυτής Τζοσκούν Μπασμπούγ, «έχουμε πια τα αντιαεροπορικά συστήματα Κορκούτ, Χισάρ, Σιπέρ. Δηλαδή μιλάμε για συστήματα μικρού μεσαίου και μεγάλου βεληνεκούς. Είχαμε ανάγκη από τέτοια συστήματα, και τώρα παράγουμε και τα ραντάρ τους. Αυτά είναι πανάκριβα συστήματα και είναι σπάνια στον κόσμο. Όταν θα ολοκληρωθεί όλη αυτή η αντιαεροπορική ομπρέλα, δεν θα υπάρχει καμία ανάγκη για αντιαεροπορικά συστήματα S-300 και S-400. Αυτό είναι ένα χαρμόσυνο νέο».Τέλος, σημειώνεται πως τοπέμπτο F-35 που κατασκευάστηκε για την Τουρκία στο πλαίσιο του κοινού αμερικανοτουρκικού προγράμματος παραδόθηκε στην αεροπορία των ΗΠΑ."
newsit.gr,https://www.newsit.gr/kosmos/i-finlandia-perimenei-simera-to-prasino-fos-apo-tin-tourkia-gia-tin-entaksi-tis-sto-nato/3729361/,Η Φινλανδία περιμένει σήμερα το «πράσινο φως» από την Τουρκία για την ένταξή της στο ΝΑΤΟ,18:05 09/03/2023, Η Φινλανδια περιμενει σημερα το «πρασινο φως» απο την Τουρκια για την ενταξη της στο ΝΑΤΟ,"Η κυβέρνηση της Φινλανδίας αναμένει πράσινο φως από τον Ρετζέπ Ταγίπ Ερντογάν σήμερα, καθώς η επίσημη επίσκεψη του προέδρου της Τουρκίας στο Ελσίνκι θα είναι επικεντρωμένη στο αίτημα της χώρας να ενταχθεί στο NATO.Ο πρόεδρος της Φινλανδίας Σάουλι Νιινίστε δήλωσε την Πέμπτη πως αναμένει την οριστική έγκριση της Άγκυρας για την είσοδο της χώρας του στο ΝΑΤΟ στις συνομιλίες που θα έχει με τον τούρκο ομόλογό του.Η Φινλανδία οδεύει έτσι να γίνει κράτος-μέλος του NATO πριν από τη Σουηδία, παρότι τα αιτήματά τους υποβλήθηκαν ταυτόχρονα, καθώς το τουρκικό κοινοβούλιο αναμένεται να επικυρώσει το πρωτόκολλο για το Ελσίνκι πριν από τις εκλογές της 14ης Μαΐου.Μέχρι σήμερα, η αίτηση για την ένταξη των δυο κρατών στο ΝΑΤΟ έχει εγκριθεί από τα 28 κράτη μέλη της και απομένει η έγκριση της Ουγγαρίας και της Τουρκίας.Η Βουδαπέστη αναμένεται να ανάψει πράσινο φως σύντομα. Όμως η Άγκυρα θεωρείται σημαντικότερο εμπόριο, καθώς η τουρκική κυβέρνηση κατηγορεί τη Στοκχόλμη και το Ελσίνκι πως δεν βοηθούν στην καταπολέμηση «τρομοκρατικών οργανώσεων», κάτι που αφορά ειδικά τη Σουηδία.Ο Ερντογάν υποσχέθηκε στην Άγκυρα πως η κυβέρνησή του «θα κρατήσει την υπόσχεση που έκανε» όσον αφορά την ένταξη της Φινλανδίας στη βορειοατλαντική συμμαχία. Δεν έχει μολαταύτα γίνει ακόμα σαφές πότε θα αρχίσει να συζητείται η έγκριση των δυο κρατών στο τουρκικό κοινοβούλιο."
newsit.gr,https://www.newsit.gr/ygeia/tourkia-kliniki-diafimizei-ypiresies-kai-paketa-gia-proselkysi-karkinopathon-apo-ta-dodekanisa/3728769/,Τουρκία: Κλινική διαφημίζει υπηρεσίες και «πακέτα» για προσέλκυση καρκινοπαθών από τα Δωδεκάνησα,18:05 09/03/2023,NewsIT Υγεια Κλινικη στην Τουρκια διαφημιζει υπηρεσιες και «πακετα» για προσελκυση... καρκινοπαθων απο τα Δωδεκανησα!,"Επιχειρηματίες από Τουρκία βρήκαν «ευκαιρία» να εισβάλλουν στα κενά του ελληνικού συστήματος Υγείας. Πώς; Παρέχοντας υπηρεσίες περίθαλψης σε καρκινοπαθείς από τα Δωδεκάνησα και κάνοντας τους έκπτωση στα εισιτήρια!Την ώρα που η αναπληρώτρια υπουργός Υγείας Μίνα Γκάγκα, κατά την επίσκεψή της στη Ρόδο τον περασμένο Νοέμβριο, έκλεινε κάθε συζήτηση για το χρόνιο αίτημα των Δωδεκανησίων να λειτουργήσει στο Νοσοκομείο Ακτινοθεραπευτικό Τμήμα, ιδιωτική κλινική στην Τουρκία «διαφημίζει» υποστήριξη καθ΄όλη τη διάρκεια της θεραπείας σε καρκινοπαθείς από τα Δωδεκάνησα, στους οποίους απευθύνει έκκληση παρέχοντας έκπτωση στα εισιτήρια!Σύμφωνα με δημοσίευμα του τοπικού τύπου στη Ρόδο, η χορηγούμενη διαφήμιση της τουρκικής ιδιωτικής κλινικής Acibadem, με παραρτήματα στην Ολλανδία, στην Βουλγαρία και στην «Μακεδονία» (αντί Βόρεια Μακεδονία) όπως αναφέρει χαρακτηριστικά, καλεί τους Δωδεκανήσιους στα ελληνικά, να συμπληρώσουν μια φόρμα για να λάβουν δωρεάν γνώμη για τη θεραπεία του καρκίνου τους (!).Τους παρέχει, όπως υποστηρίζει, έκπτωση 50% στα δρομολόγια Κως – Αλικαρνασσός (Bodrum)!H τουρκική ιδιωτικήκλινική AcibademΕιδικότερα, στην χορηγούμενη διαφήμιση της ιδιωτικής τουρκικής κλινικής, που απευθύνεται σε ένα μεγάλο κοινό της Δωδεκανήσου μέσω των social media αναφέρονται στα ελληνικά τα εξής:«Ως Νοσοκομείο Acibadem Bodrum, καλωσορίζουμε τους Έλληνες επισκέπτες μας από τα Δωδεκάνησα και παρέχουμε υποστήριξη στα ελληνικά καθ’ όλη τη διάρκεια της θεραπείας τους. Με την πολυεπιστημονική κλινική μας προσέγγιση, προσφέρουμε όλες τις αξονικές τομογραφίες (ΡΕΤ CΤ), ακτινοθεραπεία, ανοσοθεραπεία, χημειοθεραπεία και χειρουργικές επεμβάσεις που θα χρειαστούν στη θεραπεία του καρκίνου, από τη διάγνωση έως τη θεραπεία, με ειδικές τιμές για τους επισκέπτες μας που έρχονται από τα νησιά στο Μπόντρουμ.Το Acibadem Bodrum είναι το μεγαλύτερο πλήρες νοσοκομείο στην περιοχή, με 104 κρεβάτια, 23 κρεβάτια εντατικής θεραπείας, 9 μονάδες εντατικής θεραπείας νεογνών, 4 χειρουργικές αίθουσες, 10 αίθουσες έκτακτης ανάγκης και ελικοδρόμιο. Συμπληρώστε την παρακάτω φόρμα για να λάβετε μια δωρεάν γνώμη για τη Θεραπεία του καρκίνου σας από τους ειδικούς γιατρούς της ACIBADEM! Έκπτωση 50% στα δρομολόγια Kos-Bodrum».Όλα αυτά, την ώρα που το Νοσοκομείο της Ρόδου καταρρέει εξαιτίας της υποστελέχωσης και της αδιαφορίας του κεντρικού κράτους και οι κραυγές διαμαρτυρίας των γιατρών και των νοσηλευτών πέφτουν στο κενό, οι Δωδεκανήσιοι χρήστες του διαδικτύου «βομβαρδίζονται» με διαφημίσεις για παροχές υψηλού επιπέδου υπηρεσιών υγείας από την γειτονική χώρα.Μάλιστα, οι στοχευμένες διαφημίσεις ξεκίνησαν λίγες ημέρες μετά από την ανάδειξη για μια ακόμα φορά της άμεσης ανάγκης να λειτουργήσει στη Ρόδο Ακτινοθεραπευτικό Τμήμα με επιστολή του Συλλόγου Στήριξης Καρκινοπαθών Δωδεκανήσου – την οποία δημοσίευσε η «δημοκρατική» – προς τον διοικητή του Νοσοκομείου της Ρόδου κ. Σταύρο Τσαντή, παραθέτοντας μια σειρά από λόγους που τεκμηριώνουν το αίτημα.Η πρόεδρος του Συλλόγου Στήριξης Καρκινοπαθών Δωδεκανήσου κυρίαΜαρία Κρητικού, χαρακτήρισε την διαφήμιση της ιδιωτικής τουρκικής κλινικής ως ένα «εξαιρετικά σοβαρό θέμα το οποίο δεν πρέπει να περάσει απαρατήρητο».«Πρόκειται για ένα εξαιρετικά σοβαρό θέμα το οποίο δεν πρέπει να περάσει απαρατήρητο, όχι μόνο τοπικά αλλά και κεντρικά. Οι γείτονές μας βλέπουν το τεράστιο κενό που υπάρχει στα Δωδεκάνησα με τη θεραπεία των ογκολογικών ασθενών και προσπαθούν να αξιοποιήσουν προς όφελός τους την κατάσταση αυτή. Είναι η διαχρονική αδιαφορία και η αναλγησία τους που έχουν οδηγήσει την κατάσταση στο σημερινό αδιέξοδο για τους ογκολογικούς ασθενείς.Στα Δωδεκάνησα οι ογκολογικοί ασθενείς μπορούν να υποβληθούν μόνο σε χημειοθεραπεία. Για χειρουργική ογκολογία και για ακτινοθεραπεία, που αποτελούν μέρος της θεραπείας του καρκινοπαθή ο ασθενής θα πρέπει να φεύγει είτε από τη Ρόδο είτε από τα νησιά, επιβαρυνόμενος με επιπλέον έξοδα όπως αυτά της μετακίνησης και της διαμονής. Είναι επιτακτική ανάγκη να δημιουργηθεί Κέντρο Ακτινοθεραπευτικής Ογκολογίας στο νησί για τους εκατοντάδες καρκινοπαθείς των νησιών μας», λέει στη «Δημοκρατική» η κ. Κρητικού.Παράλληλα, η πρόεδρος του Συλλόγου Στήριξης Καρκινοπαθών Δωδεκανήσου θέτει ακόμα μια παράμετρο, πέραν της εξυπηρέτησης των ογκολογικών ασθενών.«Δεν θα πρέπει να ξεχνάμε ότι πολλοί ογκολογικοί ασθενείς από το εξωτερικό που θέλουν να κάνουν τις διακοπές τους, επιλέγουν προορισμό που μπορούν να ακολουθήσουν απερίσπαστα τις θεραπείες τους, κάτι που δεν μπορεί να γίνει στη Ρόδο για όλους τους λόγους που προαναφέραμε. Είναι σύνηθες στο εξωτερικό ο ογκολογικός ασθενής να κάνει τις διακοπές του και υπάρχουν πολλοί προορισμοί που μπορεί να επιλέξει με σύγχρονα νοσοκομεία και κλινικές, σε αυτούς τους προορισμούς δεν περιλαμβάνονται τα Δωδεκάνησα», αναφέρει χαρακτηριστικά.Αξίζει να σημειωθεί πως είναι δύσκολο να αποτυπωθεί επακριβώς ο αριθμός των καρκινοπαθών στα Δωδεκάνησα που υποβάλλονται σε ακτινοβολίες, καθώς δεν υπάρχει μητρώο ασθενών με καρκίνο.Την τελευταία πενταετία, με βάση τα στοιχεία που έχει στη διάθεσή του ο Σύλλογος Στήριξης Καρκινοπαθών, εξυπηρετήθηκαν διεκπεραιώνοντας διαδικαστικές εκκρεμότητες αλλά και οικονομικές, μέσω του Συλλόγου μόνο 750 ασθενείς σημειώνοντας ότι ο αριθμός των καρκινοπαθών στα Δωδεκάνησα ετησίως αυξάνεται δραματικά.Μάλιστα, στην επιστολή του Συλλόγου προς τον διοικητή του Νοσοκομείου Ρόδου για τη δημιουργία Ακτινοθεραπευτικού, είχε αναφερθεί ότι ειδικά για τα Δωδεκάνησα σε καμία περίπτωση τα κριτήρια δεν θα πρέπει να είναι τα ίδια όπως μιας μεγάλης πόλης στην ηπειρωτική Ελλάδα, καθώς στο Γ.Ν. Ρόδου προσέρχονται ασθενείς από όλα τα νησιά της Δωδεκανήσου.Ο κάθε ασθενής, αν δεν βρει θέση σε Ξενώνα κοντά στα μεγάλα Νοσοκομεία θα πρέπει να δαπανήσει το λιγότερο 1.500 ευρώ μηνιαίως μόνο για την διαμονή του καθώς οι θεραπείες μπορεί να ξεπεράσουν και τους δύο μήνες, χωρίς να υπολογίζονται τα έξοδα σίτισης αλλά και μετακίνησης παράλληλα με την απώλεια εσόδων, αφού πολλές φορές πρέπει να σταματήσει από τη δουλειά του.Όλες αυτές οι παράμετροι θα πρέπει να ληφθούν υπ΄όψιν σημειώνει η κ. Κρητικού, τονίζοντας ότι οι προεκτάσεις των διαφημιζόμενων παροχών υγείας από την τουρκική ιδιωτική κλινική είναι πολύ σοβαρές και δεν θα πρέπει να περάσει απαρατήρητο ως γεγονός, κρούοντας τον κώδωνα του κινδύνου.Πηγή: www.dimokratiki.gr"
newsit.gr,https://www.newsit.gr/kosmos/erntogan-anisyxia-gia-tin-ygeia-tou-epanalamvane-tis-idies-protaseis-xoris-na-to-katalavei/3728532/,Ερντογάν: Ανησυχία για την υγεία του – Επαναλάμβανε τις ίδιες προτάσεις χωρίς να το καταλάβει,18:05 09/03/2023, Βιντεο: Ανησυχια για την υγεια του Ερντογαν - Επαναλαμβανε τις ιδιες προτασεις χωρις να το καταλαβει,"Εντύπωση και προβληματισμό προκάλεσε η τελευταία ομιλία του Ρετζέπ Ταγίπ Ερντογάν στην ΚΟ του κόμματός του, καθώς ο πρόεδρος της Τουρκίας εμφανίστηκε όχι μόνο να επαναλαμβάνει τις ίδιες προτάσεις αλλά και… να μην το αντιλαμβάνεται.Το πρόγραμμα του Ρετζέπ Ταγίπ Ερντογάν, ενόψει και των εκλογών στην Τουρκία σίγουρα έχει επιβαρυνθεί. Στην τελευταία του εμφάνιση, κατά την διάρκεια ομιλίας του στην ΚΟ του κόμματός του ο πρόεδρος της Τουρκίας φάνηκε ή ότι μάλλον οι προεκλογικοί ρυθμοί έχουν ήδη χτυπήσει «κόκκινο», ή ότι κάτι.. τρέχει με την υγεία του.Καθώς μιλούσε στην ΚΟ του κόμματός του, το μηχάνημα ανάγνωσης κειμένου (prompter) κόλλησε και για πολλά λεπτά ο Ρετζέπ Ταγίπ Ερντογάν επαναλάμβανε συνέχεια τις ίδιες προτάσεις. Το ανησυχητικό όμως ήταν ότι ο πρόεδρος της Τουρκίας φάνηκε να μην το αντιλαμβάνεται, με αποτέλεσμα να προκληθεί ανησυχία για την υγεία του.«Άντε ας πούμε πως αφήνουμε στην άκρη το γεγονός πως αυτό το άτομο ξεκίνησε την προεκλογική του εκστρατεία μπροστά στα συντρίμμια του σεισμού γεγονός το οποίο δείχνει πολιτικό θράσος, πολιτική αγένεια, πολιτική φιλοδοξία». Και αμέσως μετά ξανά τα ίδια:«Άντε ας πούμε πως αφήνουμε στην άκρη το γεγονός πως αυτό το άτομο ξεκίνησε την προεκλογική του εκστρατεία μπροστά στα συντρίμμια του σεισμού γεγονός το οποίο δείχνει πολιτικό θράσος, πολιτική αγένεια, πολιτική φιλοδοξία…».«Τα ψέματα τα οποία έχει πει αυτό το άτομο απαντήθηκαν με τις ανακοινώσεις που δόθηκαν με τις κρατικές υπηρεσίες, με τις αποφάσεις των δικαστηρίων και με τις δηλώσεις των ανθρώπων που έχει συνείδηση» και ο Τούρκος πρόεδρος επανέλαβε:«Τα ψέματα τα οποίαέχει πει αυτό το άτομο απαντήθηκαν με τις ανακοινώσεις που δόθηκαν με τις κρατικές υπηρεσίες, με τις αποφάσεις των δικαστηρίων και με τις δηλώσεις των ανθρώπων που έχει συνείδηση…».Δείτε αναλυτικά στο παρακάτω βίντεο:Με πληροφορίες από ΣΚΑΪ"
newsit.gr,https://www.newsit.gr/kosmos/tourkia-erntogan-prin-tis-ekloges-to-nai-gia-entaksi-tis-finlandias-sto-nato-ti-tha-ginei-me-ti-souidia/3728447/,Τουρκία – Ερντογάν: Πριν τις εκλογές το «ναι» για ένταξη της Φινλανδίας στο ΝΑΤΟ – Τι θα γίνει με τη Σουηδία,18:05 09/03/2023," Πριν τις εκλογες στην Τουρκια το «ναι» για ενταξη της Φινλανδιας στο ΝΑΤΟ, λεει ο Ερντογαν - Τι θα γινει με τη Σουηδια","Ενόψει της συνάντησής του με τονφινλανδό ομόλογό του Σάουλι Νιινίστε, ο Ρετζέπ Ταγίπ Ερντογάν τόνισε την Τετάρτη (15.03.2023) πως η Τουρκία θα εκπληρώσει τη δέσμευσή της σε ό,τι αφορά την προσχώρηση της Φινλανδίας στο ΝΑΤΟ.«Θα τρέξουμε τις απαραίτητες διαδικασίες. Θα κάνουμε αυτό που πρέπει από την πλευρά μας, τηρώντας την υπόσχεσή μας» είπε χαρακτηριστικά ο Ρετζέπ Ταγίπ Ερντογάν, μιλώντας σε δημοσιογράφους. «Θα συναντηθούμε με τον κ. πρόεδρο και θα εκπληρώσουμε την υπόσχεση που δώσαμε», πρόσθεσε ο πρόεδρος της Τουρκίας, αναφερόμενος στο αίτημα της Φινλανδίας για την ένταξή της στο ΝΑΤΟ.Ο πρόεδρος της Φινλανδίας πραγματοποιεί διήμερη επίσημη επίσκεψη στην Τουρκία (16η-17η Μαρτίου) και συνάντηση με τον τούρκο ομόλογό του είναι προγραμματισμένη αύριο Παρασκευή.Σύμφωνα με την ανακοίνωση της τουρκικής προεδρίας, Ερντογάν και Νιινίστε θα έχουν συνομιλίες για διμερή ζητήματα, τη διαδικασία ένταξης της Φινλανδίας στο ΝΑΤΟ, τις ευρωτουρκικές σχέσεις, και θέματα που κυριαρχούν στη διεθνή επικαιρότητα.Το πρωτόκολλο για την ένταξη της Φινλανδίας (όπως και της Σουηδίας) στο ΝΑΤΟ πρέπει να κυρωθεί από τα κοινοβούλια όλων των χωρών-μελών της Βορειοατλαντικής Συμμαχίας. Μέχρι σήμερα Τουρκία και Ουγγαρία δεν έχουν ανάψει πράσινο φως.Η τουρκική εθνοσυνέλευση θα διαλυθεί μέχρι τα μέσα Απριλίου, ενόψει των προεδρικών και βουλευτικών εκλογών της 14ης Μαΐου. Οι δηλώσεις Ερντογάν ενισχύουν το σενάριο που θέλει την Τουρκία να λέει «ναι» αρχικά στην προσχώρηση της Φινλανδίας στη Βορειοατλαντική Συμμαχία και να απαιτεί επιπλέον μέτρα από τη Σουηδία προκειμένου να δώσει τη συγκατάθεσή της.Δύο τούρκοι αξιωματούχοι, που θέλησαν να διατηρήσουν την ανωνυμία τους, δήλωσαν χθες Τετάρτη στο πρακτορείο ειδήσεων Reuters ότι είναι «πολύ πιθανό» η τουρκική εθνοσυνέλευση να κυρώσει το πρωτόκολλο για την ένταξη της Φινλανδίας στο ΝΑΤΟ πριν από τα μέσα Απριλίου.Προχθές Τρίτη ο σουηδός πρωθυπουργός Ουλφ Κρίστερσον παραδέχθηκε δημοσίως ότι η πιθανότητα να ενταχθεί η Φινλανδία στο ΝΑΤΟ πριν από τη Σουηδία μεγεθύνθηκε, μετά τις πρόσφατες συνομιλίες στις Βρυξέλλες.Η Φινλανδία και η Σουηδία υπέβαλαν τον περασμένο Μάιο αίτημα για να ενταχθούν στο ΝΑΤΟ, περίπου τρεις μήνες μετά την έναρξη της ρωσικής εισβολής στην Ουκρανία. Η Τουρκία πρόβαλε ενστάσεις, κατηγορώντας τις δύο χώρες ότι προσφέρουν καταφύγιο σε «τρομοκράτες» (σ.σ. Κούρδους των παρατάξεων PKK και YPG) και ζητώντας την έκδοση κατηγορούμενων για «τρομοκρατία». Τον Ιούνιο υπεγράφη μνημόνιο κατανόησης μεταξύ των κυβερνήσεων Τουρκίας-Φινλανδίας-Σουηδίας στο περιθώριο της συνόδου κορυφής του ΝΑΤΟ στη Μαδρίτη.Με πληροφορίες από ΑΠΕ-ΜΠΕ"
newsit.gr,https://www.newsit.gr/ellada/tempi-ekdothike-stin-ellada-o-pateras-tou-nekrou-mixanodigou-nikou-nalmpanti-itan-kratoumenos-stin-tourkia/3728197/,Τέμπη: Εκδόθηκε στην Ελλάδα ο πατέρας του νεκρού μηχανοδηγού Νίκου Ναλμπάντη – Ήταν κρατούμενος στην Τουρκία,18:05 09/03/2023,NewsIT Ελλαδα Τεμπη: Εκδοθηκε στην Ελλαδα ο πατερας του νεκρου μηχανοδηγου Νικου Ναλμπαντη – Ηταν κρατουμενος στην Τουρκια,"Θα καταφέρει τελικά να παραστεί στην κηδεία του μηχανοδηγού Νίκου Ναλμπάντη, που χάθηκε στη σύγκρουση τρένων στα Τέμπη, ο πατέρας του, ο οποίος ήταν κρατούμενος σε φυλακές στην Τουρκία.Σύμφωνα με το τουρκικό DHA, μετά τις ενέργειες των ελληνικών αρχών, ο πατέρας του μηχανοδηγού,Δημήτριος Ναλμπάντης, μεταφέρθηκε σήμερα στην συνοριακή πύλη Ιψάλων της Ανδριανούπολης και σύμφωνα με το δημοσίευμα παραδόθηκε στις ελληνικές αρχές και επιστρέφει στη χώρα του.Ο Δημήτριος Ναλμπάντης είχε καταδικαστεί για διακίνηση ναρκωτικών."
newsit.gr,https://www.newsit.gr/kosmos/tourkia-9-nekroi-apo-plimmyres-stis-seismopliktes-perioxes-anamesa-tous-kai-ena-paidi-enamisi-eton/3728172/,Τουρκία: 9 νεκροί από πλημμύρες στις σεισμόπληκτες περιοχές – Ανάμεσά τους και ένα παιδί ενάμισι ετών,18:05 09/03/2023, Τουρκια: 9 νεκροι απο πλημμυρες στις σεισμοπληκτες περιοχες – Αναμεσα τους και ενα παιδι εναμισι ετων,"Οι κάτοικοι των περιοχών στην Τουρκία που χτυπήθηκαν από τον φονικό σεισμό των 7,8 Ρίχτερ βιώνουν δύσκολες στιγμές, καθώς οι έντονες βροχοπτώσεις προκάλεσαν πλημμύρες με συνέπεια εννιά άνθρωποι ανάμεσά τους και ένα παιδί ενάμισι ετών να χάσουν τη ζωή τους.Στην Σανλιούρφα της Τουρκίας τέσσερα άτομα έχασαν τη ζωή τους σε υπόγεια διάβαση που πλημμύρισε, ενώ ένας νεκρός έχει αναφερθεί και στην Αντιγιαμάν.Έχουν πλημμυρίσει και σκηνές στους καταυλισμούς που έχουν στηθεί για τους σεισμόπληκτους.Malatya Doğanşehir’de sel. pic.twitter.com/hApjOmUGIZΤα ορμητικά νερά παρασύρουν τα πάντα στο διάβα τους και άνθρωποι παλεύουν στους χειμάρρους για να σώσουν μητέρες και παιδιά.Malatya Doğanşehir’de sel. pic.twitter.com/hApjOmUGIZŞanlıurfa’da dün akşamdan bu yana etkili olan sağanak sonucu onlarca aracın sel sularında sürüklendiği anlar cep telefonu kamerasınca kaydedildi https://t.co/3yKLJEiK1p pic.twitter.com/Ay79qxJiSpΝα σημειωθεί ότι στην Σανλιούρφα εκκενώθηκε νοσοκομείο και οι ασθενείς από τη ΜΕΘ μεταφέρθηκαν σε γειτονικά νοσοκομεία."
newsit.gr,https://www.newsit.gr/kosmos/tourkia-apo-tis-27-apriliou-ksekinoun-na-psifizoun-oi-polites-tou-eksoterikou-stis-ekloges-tis-14-maiou/3727631/,Τουρκία: Από τις 27 Απριλίου ξεκινούν να ψηφίζουν οι πολίτες του εξωτερικού στις εκλογές της 14 Μαΐου,18:05 09/03/2023, Τουρκια: Απο τις 27 Απριλιου ξεκινουν να ψηφιζουν οι πολιτες του εξωτερικου στις εκλογες της 14 Μαιου,"Στην Τουρκία οι πολίτες που ζουν στο εξωτερικό μπορούν να ψηφίσουν στις επερχόμενες εκλογές της χώρας της 14 Μαΐου, από τις 27 Απριλίου ανακοίνωσε σήμερα το Ανώτατο Εκλογικό Συμβούλιο.Η άσκηση του δικαιώματος των πολιτών της Τουρκίας που μένουν στο εξωτερικό να ψηφίσουν στις εκλογές θα ξεκινήσει στα συνοριακά περάσματα και σε εκλογικά τμήματα στο εξωτερικό στις 27 Απριλίου και θα ολοκληρωθεί στις 9 Μαΐου, ανέφερε η ανακοίνωση.Η Τουρκία διεξάγει στις 14 Μαΐου μία από τις κρίσιμες προεδρικές και βουλευτικές εκλογές των τελευταίων ετών. Βάσει του Συντάγματος, αν κανένας υποψήφιος στις προεδρικές εκλογές δεν συγκεντρώσει το 50% των ψήφων, θα διεξαχθεί δεύτερος γύρος στις 28 Μαΐου.Σε αυτήν την περίπτωση, οι Τούρκοι πολίτες στο εξωτερικό μπορούν να ψηφίσουν στις εκλογές μεταξύ 20 και 24 Μαΐου, σύμφωνα με το YSK.Πρόκληση για ΕρντογάνΟι βουλευτικές και προεδρικές εκλογές θεωρούνται μία από τις μεγαλύτερες προκλήσεις για τον Τούρκο πρόεδρο Ρετζέπ Ταγίπ Ερντογάν. Ο 69χρονος βρίσκεται στην εξουσία τα τελευταία 20 χρόνια.Την περασμένη εβδομάδα, μια συμμαχία έξι κομμάτων όρισε τον ηγέτη της αντιπολίτευσης Κεμάλ Κιλιτσντάρογλου, 74 ετών, ως τον κοινό υποψήφιο για να προσπαθήσει να δώσει τέλος στην ηγεμονία Ερντογάν. Μικρότερα κόμματα θέλουν επίσης να ορίσουν δικούς τους υποψηφίους.Νέες δημοσκοπήσεις αυτής της εβδομάδας έδειξαν ότι ο Κιλιτσντάρογλου προηγείται του Ερντογάν κατά περισσότερες των 10 ποσοστιαίες μονάδες στις προεδρικές εκλογές.Δεν είναι ακόμη σαφές εάν το φιλοκουρδικό Δημοκρατικό Κόμμα των Λαών (HDP), που αναμένεται να παίξει τον ρόλο ρυθμιστή στις εκλογές, θα ορίσει τον δικό του υποψήφιο ή αν θα στηρίξει τον Κιλιτσντάρογλου."
newsit.gr,https://www.newsit.gr/kosmos/kolotoumpa-retzep-tagip-erntogan-gia-tous-S-400-den-tous-exoume-anagki-leei-i-agkyra/3727312/,"«Κωλοτούμπα» Ρετζέπ Ταγίπ Ερντογάν για τους S-400 – «Δεν τους έχουμε ανάγκη», λέει η Άγκυρα",18:05 09/03/2023," «Κωλοτουμπα» Ρετζεπ Ταγιπ Ερντογαν για τους S-400 - «Δεν τους εχουμε αναγκη», λεει η Αγκυρα","Η Τουρκία και δη ο πρόεδρος της χώρας, Ρετζέπ Ταγίπ Ερντογάν, φαίνεται να ανέκρουσαν πρύμναν στο θέμα των πυραύλων S-400, που αποτέλεσαν τεράστιο «αγκάθι» στις σχέσεις με τις ΗΠΑ και σε μια ιστορική «κωλοτούμπα» η Άγκυρα λέει πλέον ότι δεν έχει ανάγκη το ρωσικό οπλικό σύστημα.Ο ανταποκριτής του ΣΚΑΪ στην Κωνσταντινούπολη, Μανώλης Κωστίδης ανέφερε ότι σε ρεπορτάζ του τηλεοπτικού δικτύου 24TV τονιζόταν η Τουρκία και ο Ρετζέπ Ταγίπ Ερντογάν έχουν αλλάξει στάση στο θέμα των S-400. Αυτό δείχνει ότι ο Τούρκος πρόεδρος αλλάζει στάση απέναντι στις ΗΠΑ.«Ο γενικός διευθυντής της Στρατιωτικής Βιομηχανίας ηλεκτρονικών συστημάτων Χαλούκ Γιοργκούν στη συνέντευξη του στην εφημερίδα Μilliyet δήλωσε πως η Τουρκία με τα βήματα τα οποία έχει κάνει στην τεχνολογία των αμυντικών συστημάτων πλέον δεν έχει ανάγκη στους πυραύλους S-300 και S-400», ανέφερε το ρεπορτάζ.Ο πρόεδρος της Τουρκίας Ρετζέπ Ταγίπ Ερντογάν είχε πει με στόμφο το 2019 πως η συμφωνία των S-400 έχει ολοκληρωθεί, με αποτέλεσμα οι ΗΠΑ να αποκλείσουν τη χώρα από τα F-35 και να την έχουν στο… περίμενε για την αναβάθμιση των F-16.«Στο ζήτημα των S-400 έχει ολοκληρωθεί η συμφωνία. Τώρα βρισκόμαστε στην φάση της παράδοσης και σε ένα κράτος όπως την Τουρκία δεν αρμόζει να αρνηθεί ένα σύστημα το οποίο βρίσκεται στην διαδικασία της παράδοσης. Η υπόθεση αυτή ολοκληρώθηκε», έλεγε ο Ρετζέπ Ταγίπ Ερντογάν στις 29 Ιανουαρίου 2019. Να όμως, που δείχνει πλέον να κάνει «κωλοτούμπα».Το ρεπορτάζ ανέφερε επίσης ότι η Τουρκία και ο Ρετζέπ Ταγίπ Ερντογάν δείχνουν ότι η Άγκυρα κλείνει μέτωπα με βάση τις επιθυμίες των ΗΠΑ, τόσο στο θέμα της ένταξης Σουηδίας και Φινλανδίας στο ΝΑΤΟ, όσο και στην αποκλιμάκωση της έντασης με την Αθήνα. Πλέον φαίνεται ότι η Τουρκία κάνει πίσω όσο και στο ζήτημα των ρωσικών αντιαεροπορικών συστημάτων."
newsit.gr,https://www.newsit.gr/kosmos/ekloges-2023-stin-tourkia-o-symvoulos-tis-meral-aksener-sto-newsit-gr/3726365/,Εκλογές 2023 στην Τουρκία: Ο σύμβουλος της Μεράλ Ακσενέρ στο newsit.gr,18:05 09/03/2023, «Ο Ερντογαν δεν εχει καμια ελπιδα» - Ο συμβουλος της Μεραλ Ακσενερ μιλα στο newsit.gr,"Από βουλευτής του AKP και πρώην γιατρός του Ρετζέπ Ταγίπ Ερντογάν, στην εξορία και επιστροφή στην Τουρκία, στο πλευρό της Μεράλ Ακσενέρ, ως κορυφαίος σύμβουλος της. Ο Τουρχάν Τσομέζ (Turhan Çömez) ηγείται τις προεκλογικής εκστρατείας του Καλού Κόμματος (Iyi Parti) εν όψει των εκλογών της 14ης Μαΐου 2023 στην Τουρκία και μιλά στο newsit.gr.Το τελευταίο δεκαήμερο, η “λύκαινα” Μεράλ Ακσενέρ είχε πρωταγωνιστικό ρόλο στην τουρκική πολιτική σκηνή, καθώς έριξε τη… βόμβα της αποχώρησης της από το λεγόμενο “τραπέζι των έξι” της αντιπολίτευσης, καταγγέλλοντας τα άλλα πέντε κόμματα ότι “δεν εκφράζουν τη λαϊκή θέληση” και πως η ίδια δέχεται bullying. Στη συνέχεια, όμως, επέστρεψε και μάλιστα πιο ισχυρή, αφού διεμήνυσε ότι θα δεχόταν την υποψηφιότητα του Κεμάλ Κιλιτσντάρογλου υπό τον όρο ότι θα είχε δίπλα του ως αντιπροέδρους, με διευρυμένες αρμοδιότητες, τους δημάρχους Κωνσταντινούπολης και Άγκυρας, Εκρέμ Ιμάμογλου και Μανσούρ Γιαβάς.«Ο Ερντογάν χάνει έδαφος. Προσπαθεί να δημιουργήσει μία νέα συμμαχία, για να αυξήσει τις πιθανότητες του να παραμείνει στην εξουσία, αλλά κατά την άποψη μου δεν έχει καμία ελπίδα», δηλώνει στο newsit.gr ο σύμβουλος της Μεράλ Ακσενέρ, Τουρχάν Τσομέζ, του οποίου η άλλοτε στενή σχέση με τον πρόεδρο της Τουρκίας είχε άδοξο τέλος.Τα επικριτικά σχόλια του στον -τότε- υπουργό Οικονομικών, Κεμάλ Ουνακιτάν- τον οδήγησαν στις 28 Φεβρουαρίου 2008 στην πειθαρχική επιτροπή του AKP, που τον απέβαλε με την αιτιολογία ότι “ταπείνωσε το κόμμα”.Την 1η Ιουλίου 2008, εκδόθηκε ένταλμα σύλληψης σε βάρος του, στο πλαίσιο της έρευνας για την υπόθεση Εργκένεκον (σ.σ. υποτιθέμενη μυστική, κοσμική και υπερεθνικιστική οργάνωση στην Τουρκία, με δεσμούς με τις στρατιωτικές δυνάμεις και δυνάμεις ασφαλείας της χώρας, και οι μέτοχοι στην ομάδα αυτή έχουν κατηγορηθεί για τρομοκρατία). Η σύλληψη του δεν ήταν δυνατή, καθώς εκείνο το διάστημα βρισκόταν στην Αγγλία για την ακαδημαϊκή του επιμόρφωση. Εκεί έκανε αίτηση για πολιτικό άσυλο, η οποία έγινε δεκτή. Το 2019 αθωώθηκε για την υπόθεση Εργκένεκον και επέστρεψε στην Τουρκία.«Ως ένας άνθρωπος που αναγκάστηκε να ζήσει στην εξορία για 12 χρόνια εξαιτίας του, θα κατέβω στις εκλογές ενάντια στο κόμμα του και θα κάνω ό,τι μπορώ για να κερδίσω», ξεκαθαρίζει ο Τουρχάν Τσομέζ, ο οποίος εντάχθηκε στο Καλό Κόμμα τον Οκτώβριο του 2022."
newsit.gr,https://www.newsit.gr/kosmos/ekloges-2023-stin-tourkia-etsi-tha-stithoun-oi-kalpes-stis-seismopliktes-eparxies-stis-14-maiou/3726415/,Εκλογές 2023 στην Τουρκία: Έτσι θα στηθούν οι κάλπες στις σεισμόπληκτες επαρχίες στις 14 Μαΐου,18:05 09/03/2023, Καλπες... στα συντριμμια! Αυτη θα ειναι η εκλογικη διαδικασια στις σεισμοπληκτες επαρχιες της Τουρκιας,"Οι εκλογές στις 14 Μαΐου 2023 στην Τουρκία, θα έχουν πολλές ιδιαιτερότητες, καθώς σε μεγάλο μέρος της χώρας οι κάλπες θα στηθούν κυριολεκτικά… στα συντρίμμια.Παρά τα σενάρια που ήθελαν την αναβολή των εκλογών στην Τουρκία, ακόμα και για έξι μήνες, μετά τους φονικούς σεισμούς που ισοπέδωσαν έντεκα επαρχίες της, ο πρόεδρος Ρετζέπ Ταγίπ Ερντογάν εμφανίστηκε αμετάπειστος και ανακοίνωσε την ημερομηνία που εδώ και ενάμιση μήνα ήταν η… επικρατέστερη.Ωστόσο, πολλά ερωτήματα προέκυψαν για τις διαδικασίες στις σεισμόπληκτες περιοχές και πώς θα προσέλθουν στις κάλπες οι πολίτες που έχασαν όλα τα υπάρχοντα τους από τη μια στιγμή στην άλλη.Φωτογραφίες: Reuters"
newsit.gr,https://www.newsit.gr/kosmos/tourkia-eimaste-yper-tou-diamoirasmou-tou-ploutou-sto-aigaio-eipe-o-xoulousi-akar/3726314/,"Τουρκία: «Είμαστε υπέρ του διαμοιρασμού του πλούτου στο Αιγαίο», είπε ο Χουλουσί Ακάρ",18:05 09/03/2023," «Ειμαστε υπερ του διαμοιρασμου του πλουτου στο Αιγαιο», ειπε ο Χουλουσι Ακαρ","Δείχνει να αλλάζει η περίοδος… ηρεμίας που έφερε στις ελληνοτουρκικές σχέσεις η άμεση συμπαράσταση της Ελλάδας προς την Τουρκία μετά το φονικό σεισμό, καθώς ο Χουλουσί Ακάρ έδειξε και πάλι τις διαθέσεις των γειτόνων μας.Σε δηλώσεις που έκανε χθες (11.3.2023) στο CNN TURK ο υπουργός Εθνικής Άμυνας της Τουρκίας, Χουλουσί Ακάρ, επανέλαβε για άλλη μια φορά ότι η χώρα του επιθυμεί τον διαμοιρασμό με την Ελλάδα του πλούτου στο Αιγαίο.«Εκφράζουμε διαρκώς ότι είμαστε υπέρ του διαμοιρασμού του πλούτου στο Αιγαίο», είπε ο Χουλουσί Ακάρ.Βέβαια, ο Τούρκος υπουργός Εθνικής Άμυνας ήταν γενικά ήπιος στις υπόλοιπες δηλώσεις του για την Ελλάδα, ενώ έκανε αναφορά και στην τραγωδία στα Τέμπη.«Επικοινωνήσαμε επίσης τηλεφωνικά με Έλληνες υπουργούς και εκφράσαμε ότι είμαστε πάντα ανοιχτοί στο διάλογο. Υπήρξε ένα σιδηροδρομικό δυστύχημα στην Ελλάδα και μεταφέραμε τα συλλυπητήριά μας μόλις το μάθαμε. Αυτή η αμοιβαία διπλωματία των σεισμών λαμβάνει επίσης χώρα» τόνισε ο Χουλουσί Ακάρ."
newsit.gr,https://www.newsit.gr/kosmos/xoulousi-akar-pisteyei-oti-i-symfonia-eksagogis-oukranikon-sitiron-meso-tis-mayris-thalassas-tha-paratathei/3726171/,Χουλουσί Ακάρ: Πιστεύει ότι η συμφωνία εξαγωγής ουκρανικών σιτηρών μέσω της Μαύρης Θάλασσας θα παραταθεί,18:05 09/03/2023, Χουλουσι Ακαρ: Πιστευει οτι η συμφωνια εξαγωγης ουκρανικων σιτηρων μεσω της Μαυρης Θαλασσας θα παραταθει,"Ο Χουλουσί Ακάρ δήλωσε σήμερα ότι πιστεύει πως η συμφωνία που επιτρέπει την εξαγωγή σιτηρών της Ουκρανίας μέσω της Μαύρης Θάλασσας θα παραταθεί πέραν της 18ης Μαρτίου, οπότε και λήγει η εφαρμογή της.Η πρωτοβουλία (The Black Sea Grain Initiative) που συμφωνήθηκε μεταξύ της Ρωσίας και της Ουκρανίας με τη διαμεσολάβηση του ΟΗΕ, αλλά και της Τουρκίας τον περασμένο Ιούλιο, είχε ως στόχο την αποτροπή μιας παγκόσμιας επισιτιστικής κρίσης, μέσω της ασφαλούς εξαγωγής σιτηρών από τρία ουκρανικά λιμάνια, καθώς οι εξαγωγές εμποδίζονταν από τη ρωσική εισβολή.Η εφαρμογή της συμφωνίας παρατάθηκε για 120 ημέρες τον Νοέμβριο και θα ανανεωθεί στις 18 Μαρτίου, αν δεν υπάρξουν ενστάσεις από οποιαδήποτε εμπλεκόμενη πλευρά.Ωστόσο, η Μόσχα έχει ήδη αφήσει να εννοηθεί ότι θα συμφωνήσει στην παράταση της συμφωνίας για τα ουκρανικά σιτηρά, μόνο στην περίπτωση άρσης των περιορισμών που επηρεάζουν τις δικές της εξαγωγές.Η Τουρκία έχει προηγούμενα δηλώσει ότι εργάζεται σκληρά για την παράταση εφαρμογής της συμφωνίας. “Σε ξεχωριστές συνομιλίες με τη ρωσική και την ουκρανική πλευρά, βλέπουμε ότι οι δύο πλευρές προσεγγίζουν θετικά τη συμφωνία. Πιστεύουμε ότι οι προσπάθειες για την παράτασή της θα ολοκληρωθούν θετικά”, δήλωσε ο Ακάρ σε μία συνέντευξή του στο κρατικό πρακτορείο ειδήσεων Ανατολή.“Έχουμε τη γνώμη ότι η διάρκεια εφαρμογής της συμφωνίας θα παραταθεί στις 18 Μαρτίου”, πρόσθεσε ο ίδιος.Οι εξαγωγές αγροτικών προϊόντων από τη Ρωσία δεν έχουν στοχοθετηθεί άμεσα από τη Δύση, αλλά η Μόσχα δηλώνει ότι η κυρώσεις που εφαρμόζονται σε βάρος της για τις καταβολές χρημάτων, αλλά και ο τομέας της ασφάλισης των μεταφορών, εμποδίζουν την ικανότητά της να εξάγει τα δικά της σιτηρά, αλλά και τα ρωσικά λιπάσματα.Η Ρωσία έχει παραπονεθεί ότι τα ουκρανικά σιτηρά που εξάγονται στο πλαίσιο εφαρμογής της συμφωνίας πηγαίνουν στις πλούσιες χώρες.Τόσο η Ουκρανία, όσο και η Ρωσία έχουν ηγετική θέση στις εξαγωγές σιτηρών και λιπασμάτων σε παγκόσμιο επίπεδο."
newsit.gr,https://www.newsit.gr/kosmos/ekloges-stin-tourkia-oi-protes-leptomereies-gia-tis-14-maiou-ti-deixnei-nea-dimoskopisi/3725710/,Εκλογές στην Τουρκία: Οι πρώτες λεπτομέρειες για τις 14 Μαΐου – Τι δείχνει νέα δημοσκόπηση,18:05 09/03/2023, Η «μαχη» στην Τουρκια αρχισε και επισημα για τις εκλογες της 14ης Μαιου! Τι δειχνει νεα δημοσκοπηση για Ερντογαν - Κιλιτσνταρογλου,"Μία ημέρα μετά την ανακοίνωση του προέδρου Ρετζέπ Ταγίπ Ερντογάν, ότι οι βουλευτικές και προεδρικές εκλογές στην Τουρκία θα γίνουν στις 14 Μαΐου, συνεδρίασε το πρωί του Σαββάτου (11.03.2023) το Ανώτατο Εκλογικό Συμβούλιο.Η γειτονική χώρα μπήκε και επίσημα, σήμερα, σε προεκλογική περίοδο και -όπως αποφασίστηκε στη συνεδρίαση του Ανώτατου Εκλογικού Συμβουλίου-στις εκλογές στην Τουρκία θα συμμετάσχουν 36 κόμματα. Οι κάλπες θα ανοίξουν στις 8 το πρωί της Κυριακής 14 Μαΐου και θα κλείσουν στις 5 το απόγευμα.14 Mayıs'ta seçime girecek partilerin listesi YSK tarafından yayımlandı. pic.twitter.com/4pb7w5CAUf— Seçim 2023 (@secimtr2023) March 11, 202314 Mayıs'ta seçime girecek partilerin listesi YSK tarafından yayımlandı. pic.twitter.com/4pb7w5CAUfΣτο μεταξύ, νέα δημοσκόπηση, αυτή την φορά της εταιρείας Aksoy καταγράφει απώλειες του Ρετζέπ Ταγίπ Ερντογάν και ταυτόχρονα άνοδο του Κεμάλ Κιλιτσντάρογλου. Σύμφωνα με τα αποτελέσματα της δημοσκόπησης που διενεργήθηκε στις 8 Μαρτίου σε 26 επαρχίες, σε δείγμα 1.537 ατόμων, ο Ερντογάν συγκεντρώνει 44,4% και ο Κιλιτσντάρογλου 55,6%.Η Λαϊκή Συμμαχία συγκέντρωσε 38,2%, ενώ η Συμμαχία του Έθνους (σ.σ. αντιπολίτευση) πήρε προβάδισμα με 44,1%.Σε αυτό το σημείο να σημειώσουμε ότι, στις αρχές του 2018 εγκρίθηκε ο νέος εκλογικός νόμος που ευνοεί τις πολιτικές συμμαχίες. Βάσει αυτού, για τα κόμματα που συμμετείχαν ως μέρη συμμαχίας δεν ίσχυσε το εκλογικό όριο του 10% και άρα είχαν περισσότερες ευκαιρίες να κερδίσουν έδρες.Στις 20 Φεβρουαρίου 2018, ο Πρόεδρος Ερντογάν ανακοίνωσε επίσημα την ίδρυση της Λαϊκής Συμμαχίας με τα κόμματα Δικαιοσύνης και Ανάπτυξης (AKP) και Εθνικιστικού Κινήματος (MHP).Η Συμμαχία του Έθνους είναι μια συμμαχία της αντιπολίτευσης που σχηματίστηκε την 1η Μαΐου 2018, από το Ρεπουμπλικανικό Λαϊκό Κόμμα (CHP), το Καλό Κόμμα (Iyi Parti), το Κόμμα της Ευτυχίας (Saadet Partisi) και το Δημοκρατικό Κόμμα (Demokrat Partisi).Σύμφωνα με τα αποτελέσματα της δημοσκόπησης, το AKP (Κόμμα Δικαιοσύνης και Ανάπτυξης) του Ερντογάν κατέγραψε πτώση 3,5%, συγκριτικά με το τελευταίο τρίμηνο του 2022.* AKP (Κόμμα Δικαιοσύνης και Ανάπτυξης): 31%* CHP (Ρεπουμπλικανικό Λαϊκό Κόμμα): 28,4%* IYI Party (Καλό Κόμμα): 12%* HDP: 10,3%* MHP: 7,2%"
newsit.gr,https://www.newsit.gr/kosmos/xoulousi-akar-exoume-thetikes-kai-epoikodomitikes-syzitiseis-me-tin-ellada/3725534/,Χουλουσί Ακάρ: Έχουμε θετικές και εποικοδομητικές συζητήσεις με την Ελλάδα,18:05 09/03/2023, Χουλουσι Ακαρ: Εχουμε θετικες και εποικοδομητικες συζητησεις με την Ελλαδα,"Για πρώτη φορά μετά από πολλούς μήνες, ο υπουργός Άμυνας της Τουρκίας, Χουλουσί Ακάρ, μίλησε σε ήπιους τόνους για την Ελλάδα.Φιλοξενούμενος σε εκπομπή του CNN Turk, ο Χουλουσί Ακάρ ερωτηθείς για τις ελληνοτουρκικές σχέσεις, τόνισε ότι “έχουμε θετικές και εποικοδομητικές συνομιλίες με την Ελλάδα. Τους είπαμε ότι είμαστε υπέρ του διαλόγου. Έγινε ένα σιδηροδρομικό δυστύχημα στην Ελλάδα και εκφράσαμε τα συλλυπητήρια μας. Ελπίζουμε ότι τα προβλήματα μας θα επιλυθούν ειρηνικά, στο πλαίσιο των σχέσεων καλής γειτονίας”.Αναφερόμενος στο αίτημα της Τουρκίας για τον εκσυγχρονισμό των F-16, ο υπουργός Άμυνα της Τουρκίας, επισήμανε πως “έχουμε εκπληρώσει τις υποχρεώσεις μας και περιμένουμε το ίδιο από τους συμμάχους μας. Είναι θετικές οι δηλώσεις από τον Λευκό Οίκο και το Πεντάγωνο και αρνητικές από ορισμένα μέλη του Κονγκρέσου. Θέλουμε να επικρατήσει η κοινή λογική. Ισχυρή Τουρκία, σημαίνει ισχυρό ΝΑΤΟ”.Ενώ για τα F-35, σχολίασε: “Αποκλειστήκαμε παράνομα από το πρόγραμμα. Δεν είναι ηθικό. Οι συζητήσεις συνεχίζονται. Πραγματοποιήθηκε μία συνάντηση στηνΟυάσιγκτον στις 18 Ιανουαρίου”."
newsit.gr,https://www.newsit.gr/kosmos/ekloges-stis-14-maiou-stin-tourkia-ypegrapse-to-diatagma-o-erntogan/3724964/,Εκλογές στις 14 Μαΐου στην Τουρκία – Υπέγραψε το διάταγμα ο Ερντογάν,18:05 09/03/2023, Εκλογες στις 14 Μαιου στην Τουρκια – Υπεγραψε το διαταγμα ο Ερντογαν,"Το προεδρικό διάταγμα για την προκήρυξη εκλογών στις 14 Μαΐου στην Τουρκία υπέγραψε ο Τούρκος Πρόεδρος, Ρετζέπ Ταγίπ Ερντογάν.«Στις 14 Μαΐου, την πρώτη Κυριακή μετά από δυο μήνες το έθνος μας θα ψηφίσει για να εκλέξει πρόεδρο και βουλευτές. Εύχομαι καλή τύχη σε όλο το έθνος μας», είπε ο Ταγίπ Ερντογάν.Είπε ακόμα ότι από αύριο επίσημα ξεκινά η προεκλογική περίοδος.«Κατά την προεκλογική περίοδο στην κορυφή της ατζέντας μας θα είναι η επούλωση των πληγών των σεισμοπαθών μας και η αποκατάσταση των οικονομικών και κοινωνικών επιπτώσεων αυτής της καταστροφής», είπε χαρακτηριστικά."
newsit.gr,https://www.newsit.gr/kosmos/tourkia-syzygikos-kaygas-on-camera-gia-tis-ekloges-erikse-fapa-ston-antra-tis-giati-eipe-oti-stirizei-erntogan/3724798/,Τουρκία: Συζυγικός καυγάς on camera για τις εκλογές – Έριξε φάπα στον άντρα της γιατί είπε ότι στηρίζει Ερντογάν,18:05 09/03/2023, Συζυγικος καυγας on camera για τις εκλογες στην Τουρκια - Εριξε φαπα στον αντρα της γιατι ειπε οτι στηριζει Ερντογαν,"Ιδιαίτερα τεταμένο είναι το κλίμα στην Τουρκία ενόψει των εκλογών της 14ης Μαΐου, με τους πολίτες να έχουν μοιραστεί σε υποστηρικτές του Ρετζέπ Ταγίπ Ερντογάν και του Κεμάλ Κιλιντσντάρογλου. Χαρακτηριστικό πάντως του πόσο έχει επηρεαστεί ο κόσμος είναι ένα βίντεο που τις τελευταίες ώρες κάνει τον γύρο των social media…«Πρωταγωνιστές» σε αυτό το βίντεο είναι ένα ζευγάρι στην Τουρκία, το οποίο ρωτήθηκε από δημοσιογράφο στα πλαίσια γκάλοπ για τις εκλογές ποιον από τους δύο πολιτικούς επιλέγει για τις κάλπες του Μαΐου. Και η διάσταση των απόψεων τους για τον Ρετζέπ Ταγίπ Ερντογάν και τον Κεμάλ Κιλιντσντάρογλου, έφερε την αντίδραση της συζύγου. Η οποία «απάντησε» on camera στον άντρα της με… μια φάπα!Πρώτος στον δημοσιογράφο απάντησε ο σύζυγος, δηλώνοντας ότι προτιμά τον Ρετζέπ Ταγίπ Ερντογάν. Απάντηση, που όπως αποδείχθηκε, δεν ικανοποίησε ιδιαίτερα την γυναίκα του, η οποία είπε ότι προτιμά τον Κεμάλ Κιλιντσντάρογλου και έριξε και μια… φάπα στον άντρα της.Δείτε αναλυτικά στο παρακάτω βίντεο:Με πληροφορίες από OPEN"
newsit.gr,https://www.newsit.gr/kosmos/nato-tha-synexistoun-oi-synantiseis-tourkias-souidias-kai-finlandias-sxetika-me-to-veto/3724458/,"ΝΑΤΟ: Θα συνεχιστούν οι συναντήσεις Τουρκίας, Σουηδίας και Φινλανδίας σχετικά με το βέτο",18:05 09/03/2023," ΝΑΤΟ: Θα συνεχιστουν οι συναντησεις Τουρκιας, Σουηδιας και Φινλανδιας σχετικα με το βετο","Σουηδία, Φινλανδία και Τουρκία θα συνεχίσουν τις συναντήσεις τους σχετικά με το τουρκικό βέτο που μπλοκάρει την ένταξή τους στο ΝΑΤΟ, αφού η Άγκυρα αναγνώρισε ότι οι δύο αυτές χώρες έχουν λάβει απτά μέτρα για να απαντήσουν στις ανησυχίες της.Αυτό δήλωσε σήμερα Πέμπτη (9.3.2023) ο επικεφαλής διαπραγματευτής της Σουηδίας για τη διαδικασία ένταξης της χώρας στο ΝΑΤΟ, Όσκαρ Στένστρομ. «Βλέπουμε ότι η Τουρκία αναγνώρισε ότι τόσο η Σουηδία όσο και η Φινλανδία έχουν κάνει συγκεκριμένα βήματα σε αυτή τη συμφωνία, κάτι που αποτελεί καλό σημάδι».Ο ίδιος τόνισε σε συνέντευξη Τύπου στα κεντρικά γραφεία του ΝΑΤΟ μετά από τριμερείς συνομιλίες ότι οι τρεις χώρες θα πραγματοποιήσουν περαιτέρω συναντήσεις, αλλά δεν έχει οριστεί ημερομηνία για τη διεξαγωγή αυτών.Ο Σουηδός αξιωματούχος υπενθύμισε το μνημόνιο για τα βήματα προς την τουρκική επικύρωση που υπεγράφη πέρυσι από την Τουρκία, τη Σουηδία και τη Φινλανδία.Παράλληλα, εξήγησε ότι η τουρκική πλευρά δεν δήλωσε αν η Στοκχόλμη και το Ελσίνκι εκπλήρωσαν όλα τα σημεία της περσινής τριμερούς συμφωνίας.Παρ’ όλ’ αυτά, εξέφρασε την αισιοδοξία του ότι είναι πιθανό το νέο κοινοβούλιο που θα προκύψει μετά τις τουρκικές εκλογές του Μαΐου θα ψηφίσει υπέρ της επικύρωσης της ένταξης των δύο σκανδιναβικών χωρών.Πηγή: ΑΠΕ – ΜΠΕ"
newsit.gr,https://www.newsit.gr/kosmos/tourkia-ksemplokare-me-apofasi-dikastiriou-i-kratiki-epixorigisi-sto-filokourdiko-komma/3724409/,Τουρκία: Ξεμπλόκαρε με απόφαση δικαστηρίου η κρατική επιχορήγηση στο φιλοκουρδικό κόμμα,18:05 09/03/2023, Τουρκια: Ξεμπλοκαρε με αποφαση δικαστηριου η κρατικη επιχορηγηση στο φιλοκουρδικο κομμα,"Το μπλοκάρισμα της κρατικής επιχορήγησης προς την τρίτη πολιτική δύναμη της χώρας, το φιλοκουρδικό κόμμα HDP, που κατηγορείται από τις αρχές για σχέσεις με το PKK ήρε σήμερα τουρκικό δικαστήριο.Σύμφωνα με το ιδιωτικό τηλεοπτικό δίκτυο NTV και το κρατικό πρακτορείο ειδήσεων Anadolu, 539 εκατομμύρια τουρκικές λίρες σε κρατική επιχορήγηση (28,7 εκατομμύρια δολάρια) επρόκειτο να δοθούν αυτή τη χρονιά στο Δημοκρατικό Κόμμα των Λαών (HDP).Το HDP παίζει τον ρόλο του ρυθμιστή στις κρίσιμες προεδρικές και τις βουλευτικές εκλογές της 14ης Μαΐου και είναι πολύ πιθανό ότι η συμμαχία της αντιπολίτευσης θα χρειασθεί την υποστήριξή του για να τερματίσει την εικοσαετή εξουσία του Τούρκου προέδρου Ρετζέπ Ταγίπ Ερντογάν.Αυτή την εβδομάδα το κόμμα απηύθυνε πρόσκληση προς την συμμαχία των έξι κομμάτων της αντιπολίτευσης για συνομιλίες σχετικά με την υποστήριξη του κοινού υποψηφίου Κεμάλ Κιλιτσντάρογλου, ηγέτη του Ρεπουμπλικανικού Λαϊκού Κόμματος (CHP), κατά του προέδρου Ερντογάν.Την ίδια ώρα ωστόσο, το HDP απειλείται με επιβολή απαγόρευσης της λειτουργίας του, λιγότερο από δύο μήνες πριν από τις εκλογές.Ένας εισαγγελέας είχε ζητήσει τον Ιανουάριο ενώπιον του τουρκικού Συνταγματικού Δικαστηρίου την απαγόρευση του κόμματος, με κατηγορίες ότι συνδέεται «με οργανικό τρόπο» με το Εργατικό Κόμμα του Κουρδιστάν (PKK), μια ένοπλη ομάδα που περιγράφεται ως «τρομοκρατική» από την Άγκυρα και δυτικούς συμμάχους της.Απορρίπτοντας αυτές τις κατηγορίες, το HDP θα παρουσιάσει την υπεράσπισή του στις 11 Απριλίου ενώπιον του Δικαστηρίου, ανακοίνωσε σήμερα στον ιστότοπό του.Το φιλοκουρδικό κόμμα βρίσκεται στο στόχαστρο μιας αδυσώπητης καταστολής από το 2016, όταν και συνελήφθη ο αρχηγός του Σελαχατίν Ντεμιρτάς.Ο Ντεμιρτάς καταδικάστηκε δύο χρόνια αργότερα σε τεσσεράμισι χρόνια φυλάκιση, ενώ συνελήφθησαν επίσης πολλοί αρχηγοί και υποστηρικτές του HDP.Το HDP κέρδισε το 12% των ψήφων στις βουλευτικές εκλογές του 2018, εκλέγοντας σχεδόν 60 από τους 579 βουλευτές"
